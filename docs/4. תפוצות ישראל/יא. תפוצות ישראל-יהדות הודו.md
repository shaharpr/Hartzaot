<span dir="rtl"><u>תפוצות ישראל – יהדות הודו</u></span>

<span dir="rtl">הקדמה קצרה, מיהו יהודי...</span>

<span dir="rtl">לא קשה להבחין בכך, שהויכוח לגבי השאלה הזאת נובע מכך,
שההגדרה ההלכתית (כלומר, זו של הרבנים האורתודוקסים), אינה עומדת במבחן
הגיון מינימלי.</span>

<span dir="rtl">הרי אי אפשר לומר שיהודי הוא מי שנולד לאם יהודיה, מפני
שאז צריך לבדוק אם האם יהודיה על ידי בדיקת האם שלה, וכך עד אין סוף או
לפחות עד שרה אמנו.</span>

<span dir="rtl">מכאן ברור, שמה שאומרים, זה לא מה שמתכוונים... (מה
שמתכוונים, זה "מי בעל הסמכות לקבוע לאחרים אם הם יהודים...", ועל הכך גם
נאבקים...).</span>

<span dir="rtl">כאשר מדברים על הגדרת זהות, קיימות שתי אפשרויות:  
זהות כהגדרה סובייקטיבית: אני פטריוט, אני אדם מאמין, אני ציוני, אני ליברל
וכן הלאה.</span>

<span dir="rtl">זהות כהגדרה מימסדית: אני אזרח ישראל, אני חבר קיבוץ
מחניים, אני חבר ארגון המורים.</span>

<span dir="rtl">זהות מימסדית מוגדרת על ידי המוסד לגבי המוגדרים (שר הפנים
מגדיר אותי כאזרח ישראל, אסיפת מחניים את חבריה וכן הלאה).</span>

<span dir="rtl">לכאורה קיימת גם זהות אובייקטיבית. למשל: אני שחור, אני
נכה, אני ג'ינג'י, אני אשכנזי.</span>

<span dir="rtl">למעשה, רוב ההגדרות הללו הן עמומות. כמה שחור? כמה נכה?
ואם הרב סבא שלי עבר מבולגריה לאוסטריה האם אני אשכנזי?</span>

<span dir="rtl">הגדרת "מיהו יהודי" כאילו היא אובייקטיבית, היא רמאות של
המימסד האורתודוקסי, שלמעשה רוצה להפוך אותה מהגדרה סובייקטיבית (כמו בכל
העמים) להגדרה מימסדית שהוא, אותו מימסד יהיה הקובע של הזהות הלאומית, כמו
שמשרד הפנים קובע את הזהות האזרחית.</span>

<span dir="rtl">והנושא של "מיהו יהודי" הוא נושא חם, כאשר אנחנו מגיעים
ליהדות הודו...</span>

<span dir="rtl">בהקשר ליהדות, ניתן לדבר על ארבעה קהילות שונות בהודו
(לפחות):</span>

- <span dir="rtl">בני מנשה</span>

- <span dir="rtl">הקוצ'ינים והפאראדסים.</span>

- <span dir="rtl">בני ישראל</span>

- <span dir="rtl">הבגדדים</span>

<span dir="rtl">וכל זה – כארבעים אלף איש (בזמן עלייתם).</span>

<img src="../../img/images-124/media/image1.jpeg"
style="width:7.16528in;height:8.55056in"
alt="תמונת מפת הודו - תמונות של מפת הודו (דרום אסיה - אסיה)" />

<span dir="rtl">ונתחיל ב"בני מנשה",</span>

<span dir="rtl"><u>מתוך "בני מנשה" מאת הרב אליהו בירנבוים, ב"מקור
ראשון".</u></span>

<https://daat.ac.il/he-il/kehilot>

<span dir="rtl">כל תושבי אזור מיזורם ומניפור, המונים כמיליון וחצי איש,
**הם צאצאים ביולוגים של שבט מנשה,** אולם רק 7,000 איש חיים כיהודים
ומבקשים לקיים את חזונם לשוב לארץ אבותיהם. הפניות הראשונות של בני מנשה אל
מדינת ישראל הגיעו בשנת 1948, שנה בה גם הודו זכתה לעצמאות מהאימפריה
הבריטית. בשנת 1974 שלחו ראשי העדה מכתב פנייה נרגש לראש הממשלה דאז גולדה
מאיר, ובו סיכום דברי ימי עולם של בני מנשה לצד בקשה נרגשת לעשות כל מאמץ
לקרבם למורשת ישראל סבא, ולהשיבם לחיק עם ישראל ולנחלת אבותיהם בארץ
ישראל</span>.

<span dir="rtl">ולפני זה:</span>

<span dir="rtl">**לאחר שבמשך יותר מ-2,500 שנה שמרו בני מנשה על מסורת
יהודית וקיימו מצוות** על פי מה שנשמר בידם, עברו בני השבט בשלהי המאה הי"ט
תהליך של המרת דת על ידי מיסיונרים נוצרים. ...</span>

<span dir="rtl">בני מנשה התפללו תמיד ליום שבו "אחינו הבכור יהודה ימצא
אותנו יחזיר אותנו חזרה לאחינו ולארץ ישראל". באופן מפתיע ומתחכם,
המיסיונרים אשר שמעו בקשה ותחינה זו ניצלו אותה, ....</span>

<span dir="rtl">בני מנשה האמינו להם, ומתוך רצונם לשוב לחיק עם ישראל
קיבלו עליהם את הדת הנוצרית. ...</span>

<span dir="rtl">המרת הדת לא השכיחה מבני העדה את מוצאם ואת אמונתם ודתם
המקורית. לאחר ניתוק של כמאה שנה החלו בני מנשה לשוב לדת אבותם.....</span>

<span dir="rtl">כיום בני מנשה שומרים מצוות בנוסח הקלאסי, מתפללים תפילה
רגילה, מניחים תפילין מידי בוקר, מחולקים לספרדים ולאשכנזים, מתפללים בליל
שבת בנוסח קרליבך ובעונג שבת שרים שירי מרדכי בן דוד</span>.

<span dir="rtl"><u>מתוך אתר "יד לאחים": "תחקיר מיוחד על הקשר המיסיונרי
של בני מנשה הוצג על ידי יו"ר יד לאחים.</u></span>

<span dir="rtl">הרוב המוחלט של 'עם המיזו' ו'עם הקוקי' המירו דתם לנצרות
החל מהעשורים הראשונים במאה ה-19. עד לפני מאה שנה, **בני המנשה כשאר העמים
בצפון מזרח הודו, היו אמניסטים, עם דתות עתיקות ומנהגים משלהם, כולל הקרבת
קרבנות**. בסוף המאה 19 הגיעו מיסיונרים נוצריים ואיתם הגיעה הברית החדשה,
עם תיאורים של הדת היהודית, מנהגים והיסטוריה. על פי אגדות עם מקומיות,
**בשנות 1950,** שני אנשים משבט הקוקי 'זכו' כל אחד בנפרד לחיזיון האומר
להם שהם בעצם השבט הישראלי האבוד מנשה, ושעליהם לשוב הביתה לישראל. הם
התחילו להפיץ את חזונם בקרב אנשי הקוקי והמיזו שאט אט החלו לקרוא לעצמם
'מנמסה' – בני מנשה. **אט אט החלו אלפי אנשים להתחיל לשמור שבת בשבתות ולא
בימי ראשון. הם גם החלו למול את בניהם ביום השמיני**</span>**.**

<span dir="rtl">כל אחד מחליט מיהו יהודי, אך בינתיים עמותות "עמישב" ו"שבי
ישראל" העוסקות בחיפוש עשרת השבטים, גיירו מספר לא ידוע של "בני מנשה" וכ
3000 מהם נמצאים בארץ.</span>

<span dir="rtl">אין ל"בני מנשה" התנגדות לגיור...</span>

<span dir="rtl">וזוהי הדגמה מעניינת של שאלת "מיהו יהודי" אצל שני ארגונים
דתיים. כמובן, גיור אורתודוקסי מחמיר תמיד פותר את הבעיה...</span>

<span dir="rtl">והנה מפה של ריכוזי שאר עדות יהודיות בתת היבשת
ההודית.</span>

<img src="../../img/images-124/media/image2.png"
style="width:7.16528in;height:7.18611in"
alt="תמונה שמכילה מפה התיאור נוצר באופן אוטומטי" />

<span dir="rtl"><u>יהודי קוצ'ין</u></span>

<span dir="rtl">יהדות קוצ'ין היא, כנראה, העתיקה ביותר בקהילות ישראל
בהודו, וגם יש עליה ידע היסטורי מבוסס יותר.</span>

<u><span dir="rtl">מתוך "מסעות ר' בנימין"
(</span>HebrewBooks<span dir="rtl">)</span></u>

<span dir="rtl">וביניהם בכל האי \[כלומר, בכל אלו\] כמה אלף מישראל בכלל
המדינות. וכל בעלי הארץ ההיא שחורים, והיהודים כמו כן שחורים, והם יהודים
טובים בעלי מצוות. וביניהם תורת משה ונביאים **ודבר מועט מתלמוד
והלכה**.</span>

<span dir="rtl">השנה היא 1167, ועל פי דברי בנימין מטודלה, וגם על פי
תיאוריו, הוא נמצא בהודו, וכנראה בקֶראלה, ומשם הוא ממשיך לאפריקה, או
לעדן.</span>

<span dir="rtl"><u>במאמרו "הודו, קוצ'ין", מאת אליהו בירנבאוים, ב"מקור
ראשון"</u> הוא מביא עדות ראשונה ליהודים באיזור זה:</span>

<span dir="rtl">ואכן ליד בית הכנסת העתיק בכפר צונמאנגלאם נמצאת מצבה
עתיקה המוכיחה על הרקע הקדום של היהודים בקראלה. על המצבה יש כיתוב ברור
באותיות עבריות: "שרה בת ישראל", התאריך העברי המופיע על המצבה מקביל לשנת
1269 בספירה הלועזית. המצבה והטקסט הזה הם הכתב העברי העתיק ביותר בהודו
וממנו אנו למדים גם על הרקע הקדום של היהודים במקום</span>.

<span dir="rtl"><u>בבית הכנסת בקוצ'ין, נשמרים שני לוחות נחושת, שבהן
מקבלים היהודים זכויות מהשליט המקומי, ותרגומם החלקי (מובא מהערך "יהדות
קוצ'ין" ויקיפדיה):</u></span>

"<span dir="rtl">ברכת שלום, ושגשוג! המתנות הבאות הוענקו בנדיבות על ידי
אותו שזכה לתואר מלך המלכים, הוד מלכותו המלך סרי פרקאראן איראוי וונמאר,
אשר אבותיו אוחזים בשרביט זה מאות אלפי שנים, בשנה השלושים ושש אחר השנה
השנייה, ביום שוכנו במיוריקוט שמח להעניק את המתנות הבאות</span>.
<span dir="rtl"></span>

<span dir="rtl">אנחנו מזכים מארמון ממשלתנו במוריאקוט בשנת השלושים ושש
לימי חיינו ובשנה השנייה לממשלתנו וגם מאות שנים אחרינו, מזכים אנחנו מהיום
ומעלה **את הנכבד בשמו יוסף רבן**, ונותנים לו לתשורה את ארץ אנזיוורנוס
(קרנגנור)\[עיר על יד קוצ'ין\], גם הזכויות להשתמש ביריה מהכלי תותח הגדול,
ולהשתמש בקולות ומצלצלות בחצוצרות ובשופרות, והזכות לפסוע על בגדים לבנים
מוצעות, ולשאת לפניו אבוקות באור היום, ולשאת השמשיה העגולה ולהכות בתוף
הפיל, ולהשתמש בצרורות פרחים לפני החתן והכלה, והזכות לשאת הענף ברחובות
בהליכה. בסך-כן מזכים אנחנו אותו להיות חופשי ממסים וארנוניות, ואחוזת אדמה
לבנות שנים ושבעים בתים, וגם מקום רחב ידיים למסחר, וחפשי מכל מיני מיסים
וארנוניות ולהיותו **לראש על עדת ישראל** ועל בתי הכנסיות בארצות ממשלתנו.
**כל הזכויות האלו נתונות הן ליוסף רבן בעל אחוזת אניוורנוס, לו ולבניו
ולבני בניו, לחתניו ולכלותיו ולכל בני משפחתו. עד עולם כל עוד הירח ישלוט
ברקיע. ורשומים הדברים על לוח נחושת.- נכתב ונחתם בפני העדים:**
..."</span>

<span dir="rtl">יהודי קוצ'ין טוענים שהלוחות (אין תאריכים ידועים...)
ניתנו בשנת 379 לספירה, אך במחקר מקובל שהשנה הייתה 1020 לספירה.</span>

<span dir="rtl">קדום לזה לוח שניתן על ידי המלך של קראלה לכנסייה הסורית
בשנת 824, ובין היתר חתומים עליו ארבעה יהודים באותיות עבריות.</span>

<span dir="rtl">גם סופרים ונוסעים ערבים מספרים על קהילה יהודית בתקופת
ימי הביניים.</span>

<span dir="rtl">יהודי קוצ'ין היו מנותקים מקהילות יהודיות אחרות במידה
רבה, ככל הידוע, עד המאה ה-16, שאז מגיעים יהודים נוספים למקום, כתוצאה
מגירוש ספרד והגירות מעיראק, תימן, וגרמניה. הם מכונים "פאראדסים"
(זרים).</span>

<span dir="rtl">אז ידוע גם שם אחד המנהיגים, נחמיה בן אברהם (נמיה מוטא,
בשפת המקום, נחמיה הזקן) נפטר ב 1621 והיה גם בעל סמכות דתית וגם פייטן
ומשורר.</span>

<span dir="rtl">אחרי תקופה זו ידועות גם שאלות שנשלחות מהקהילה לרבנים
רחוקים.</span>

<span dir="rtl">אבל, כרגיל, יהודים לא מתבוללים בתוך עצמם במהירות, ומאז
היו שלוש קהילות נפרדות:</span>

<span dir="rtl">**המלבארים** (על שם האיזור, מלבר), שהם היהודים השחורים
מהקהילה העתיקה.</span>

<span dir="rtl">**הפארדאסים**, שהם היהודים הלבנים שהגיעו לאחר גירוש
ספרד.</span>

<span dir="rtl">**המשוחררים**, שהם עבדים של הפארדאסים, שגויירו ושוחררו
בסוף המאה ה-18. ואולי גם עבדים של המלבארים ששוחררו הרבה קודם.</span>

<span dir="rtl">האחרונים היו רשאים להתפלל רק בחדר מבוא לבית הכנסת...
האפלייה של המשוחררים בוטלה בתחילת המאה ה-20. ההבחנה בין המלבארים ובין
הפאראדסים קיימת עד היום אפילו בישראל...</span>

<span dir="rtl">וכל הסיפור הזה מסופר על עדה של אלפים בודדים, שכללה,
למעשה, שמונה קהילות נפרדות סביב שמונה בתי כנסת (7 למלבארים, 1
לפראדאסים), ששמשו, כמו במקומות אחרים במזרח, מרכז לקהילה לא רק לצרכים
דתיים.</span>

<span dir="rtl"><u>מצוטט מ"הודו, קוצ'ין (2)" מחבר: אליהו בירנבוים, "מקור
ראשון".</u></span>

<span dir="rtl"><u>הנה כך כתבו יהודי קוצ'ין לרדב"ז (ר' דוד בן זמרא,
מחשובי הרבנים במצרים בעת ההיא):</u></span>

<span dir="rtl"> </span>

<span dir="rtl">שאלה נשאלה מהודו מאי קוג'ין שיש שם כמו תשע מאות בעלי
בתים. המאה מהם הם יהודים מעיקרא ושורש להם והם מיוחסים \[אלו הפאראדסים\],
והשאר הם בני עבדים ובני שפחות, והם עשירים ובעלי מצוות וצדקה, והמיוחסים
אינם מתחתנים עמהם **וקורין להם עבדים**, ויש להם על זה מריבות וקטטות לאין
קץ. ויש באלו העשירים אשר קורין להם עבדים חלוקין (עבדים למחצה). יש מקצתם
שבאו לשם יהודים סוחרים מארץ תוגרמה ומארץ עדן ואלימן ומן אלכוכאס וקנו
שפחות והולידו מהם בנים ובנות, ושחררו אותם מפני שילדו להם או מפני שיש להם
נחת רוח מהן ומשירותן שחררו אותם בארצותן \[ונשארו\] עם בניהם בחזקת
יהודים. ויש מקצתן שלא שחררו אותם אלא בשעת הליכתם ברחו להם....</span>

<span dir="rtl">ויש מקצתם שהיו גויים גמורים ונעשו עבדים ונתערבו באלו,
מקצתם שנתגיירו ונתערבו בהם.</span>

<span dir="rtl">....</span>

<span dir="rtl">וכל חלקי הגויים האלו נתחתנו אלו באלו והחזיקו בדת ישראל
ונעשו קהל גדול בעלי תורה ועשירים וקרובים למלכות והשרים, והם עיקר משא
ומתן הסוחרים.</span>

<span dir="rtl"> </span>

**<span dir="rtl">והיהודים המיוחסים הם להפך, שהם המועט ועניים, וקורין
לאחרים זרע עבדים מצד קנאה ושנאה...</span>**

<span dir="rtl"> </span>

<span dir="rtl">ועתה יורה המורה אם מותר למיוחסין להתערב בהם... ואם ראוי
לגעור באותם שקורין להם עבדים או לא. על הכל יכתוב בארוכה, **כי אין שם
בעלי תורה שיבינו דבר מתוך דבר** ...</span>

<span dir="rtl"><u>ותשובת הרדב"ז (השנה היא 1520??):</u></span>

<span dir="rtl">  
"להתיר את הקהל הגדול הזה \[השחורים\] לבוא בקהל ישראל, ולהסיר מהם השנאה
והמחלוקת",...</span>

<span dir="rtl">"וכיוון הם מתנהגים בכל המצוות כישראל, אסור לקרוא אותם
עבדים".</span>

<span dir="rtl">כאמור, תשובת הרדב"ז, וגם התערבויות נוספות של רבנים בשנים
מאוחרות יותר לא שכנעו את הפאראדסים...</span>

<span dir="rtl"><u>עליית יהודי קוצ'ין. (מתוך "יהודי קוצ'ין בישראל", י.
אדלשטיין, תשי"ח 1958)</u></span>

<span dir="rtl">זאת היתה זו העדה היחידה שמימנה את הוצאות עלייתה לארץ. את
כל רכושם הם מכרו שם ותמורתו נמסרה לסוכנות היהודית. יכולה אף עדה זו
להתפאר כי היא עלתה לארץ אך ורק מתוך ערגה לציון ולא בגלל רדיפות. **כי
יהודי קוצ'ין לא נרדפו על דתם ומעמדם היה רם, לעומת הכיתות והעדות הרבות
האחרות שבהודו**</span>**.  
**

<span dir="rtl">אולם עלייתם לא עלתה להם בנקל. על אף ערגתם הגדולה ולמרות
אהבתם לציון שלא ידעה גבולות יצאה שמועה כי מחלת הפילריה מקננת בהם. מוסדות
הרפואה בארץ טענו כי מחלה זו משתבוא לארץ עלולה היא להתפשט. לכן נתעכבה
עלייתם זמן רב. הם ניהלו מאבק ממושך על עלייתם ולבסוף נצחו. המוסדות בישראל
שלחו לקוצ'ין את הרופא ד"ר רייטלר מחיפה, ..... ואמנם התברר עכשיו כי
השמועות הללו, שגרמו ליהודי קוצ'ין מפח נפש וצער רב, לא היו אלא חלומות
רעים. מחלת הפילריה אינה נפוצה ביניהם ושום דבר לא קרה עקב עלייתם
לארץ</span>.  
  
<span dir="rtl">עם הכרזת המדינה מכרו יהודי קוצ'ין את כל רכושם, ושילמו
לסוכנות היהודית 800 אלף רופיות לשם מימון עלייתם, והם הגיעו לארץ בחוסר
כל. חלק מועט מרכושם השאירו לפרנסתם עד מועד עלייתם לישראל. ...</span>

<span dir="rtl">רוב עולי קוצ'ין גרים במושבים: כפר יובל, גבעת כ"ח, תעוז,
אביעזר, מסילת ציון, נבטים.</span>

<span dir="rtl">בנבטים נמצא גם "מרכז מורשת יהדות קוצ'ין" כולל מוזיאון,
ובית כנסת מיובא מהודו.</span>

<span dir="rtl">מאות אחדות של הקוצ'ינים הלבנים (הפראדאסים) עלו בשנות
השמונים ומרכזם בבנימינה.</span>

<span dir="rtl">בקוצ'ין נשארו עשרות יהודים, בעיקר קשישים, ובית כנסת אחד
(שנבנה ב 1568), בעיקר לתיירים.</span>

<span dir="rtl"><u>"בני ישראל"</u></span>

<span dir="rtl">העדה היהודית הגדולה בהודו, שמושבה באיזור מומבאי.</span>

<span dir="rtl">מ"בני מנשה" גוירו ועלו כ 3000, מהפאראדסים בקוצ'ין עלו
כמה מאות, מהקוצ'ינים כמה אלפים ומ"בני ישראל" כשלושים אלף.</span>

<span dir="rtl"><u>מתוך "עדת בני ישראל בהודו" מאת פרופ' אריה טרקטורבר
1964.</u></span>

<span dir="rtl">ההגיון ההיסטורי מצדיק, וייתכן מאד שהוא מחייב, כי אחת
הקבוצות המוזרות בעם ישראל תשב בארץ, אחת המוזרות
בעולם</span>.<span dir="rtl">...</span>

"<span dir="rtl">בני ישראל" מהווים אפוא את החלק העיקרי באוכלוסייה זו. הם
בולטים בראש וראשונה במספרם, ...</span>

<span dir="rtl">...</span>

<span dir="rtl">האגדה מספרת כי קבוצתם הראשונה הגיעה להודו באניה שנטרפה
בלב ים עד שניצלו רק אחדים מנוסעיה, ואילו כל השאר טבעו; טבע גם מטען
האנייה שהכיל בין השאר ספר תורה וספר דברי ימיהם. הניצולים נתפזרו בכפרים
במחוז קונקן לא רחוק מן המקום ששם כעבור זמן מה נוסדה העיר בומביי; הם מצאו
מחייתם בעיקר כדורכי שמן מעצי קוקוס שצמחו בסביבה זו, ומכיון שנמנעו מעבודה
בשבת, קראו להם שכניהם **כ"דורכי שמן מכבדי שבת**</span>" Shanwar Tellis
<span dir="rtl">בלשון הסביבה. משם עברו רבים, כעבור זמן מה, לבומביי עם
התפתחותה העצומה של עיר זו. כסימן המעיד על גילם בן אלפי בשנים מצטטים
תכופות את העובדה - אמנם לא תמיד משכנעת די צרכה- שאינם יודעים, ועל כל
פנים לא ידעו מאות בשנים לא את התורה שבעל פה ולא את התורה שבכתב, ואף אם
נזהרו בדרך כלל לשמור את המצוות ומועדי ישראל, לא נכללו אצלם ברשימת החגים
לא חנוכה ולא הצום של תשעה באב</span>.

<span dir="rtl">...</span>

<span dir="rtl">מכאן ממילא המעבר לתופעה המוזרה השלישית, והיא פרשת
יהדותם. לא על היהדות של היום מדובר; אין כיום הבדל של ממש ביניהם לבין שאר
חלקי האומה, אף כי השכלתם היהודית בדרך כלל היא נמוכה למדי, אולם רבה
נאמנותם היהודית, ואף אם נתפלגו לכמה וכמה זרמים, רובם בלי ספק אפשר לראותם
כחרדים במובן המקובל. לא תמיד היה ככה. המצב של היום הוא פרי התפתחות של
מאתים וחמישים או שלוש מאות השנים האחרונות, ואילו לפני כן במשך מאות בשנים
קשריהם עם היהדות היו חלשים ביותר. את השפה העברית לא ידעו כלל; כנראה
נשתכחה בפיהם במשך מאות בשנים של קיומם המבודד. שפתם היתה - ונשארה עד
היום - שפת האוכלוסייה המקומית, המהאראטי; תפילתם העברית היחידה היתה שמע
ישראל, שחזרו עליה מדי יום ביומו, ואף פעמיים ושלוש ביום, מבלי להבין
תוכנה; ואף אם קיימו מצוות לא מעטות, בייחוד שמירת שבת ומועדי ישראל וגם
מצוות של כשרות, בכל זאת היו רחוקים מקניניה הרוחניים של האומה, עד שבעיני
ההודים עצמם נראו ככיתה מיוחדת, ולא כחלק העם היהודי</span>.

<span dir="rtl">...</span>

<span dir="rtl">התמורה הרבה שתקנה מצב זה, באה כתוצאת מאורע, שוב אגדתי
למחצה ולשני שלישים, והוא הביקור אצלם של אדם ששמו נודע כדוד רחבי, והוא
לאחר ששמע עליהם כעל שומרי מצוות ישראל, ונוכח לדעת שאמנם כן הוא ושהם
יהודים ממש, הקדיש חייו, בכדי לחזק יהדותם, ללמדם עברית כשפת הפולחן הדתי,
ולהכניסם במסגרת פחות או יותר רגילה של חיים יהודיים</span>.  
  
<span dir="rtl">ביחס למועד הופעתו של אדם זה, שעשה מה שעשה בעזרת תלמידים
אחדים, שוב קיימים חילוקי דעות גדולים. יש הטוענים, שהוא פעל פעולתו עוד
לפני שמונה או תשע מאות שנה, ושמוצאו היה ממצרים, .....</span>

<span dir="rtl">לעומת זאת מניחים אחרים כי זמנו היה לפני חמש מאות שנה,
ושוב אחרים כי הדבר קרה לפני מאתים וחמישים שנה, ושהאיש בא לא ממצרים, כי
אם מבין יהודי קוצ'ין, בעלי השכלה יהודית לאין ערוך יותר חשובה מהשכלתם של
"בני ישראל</span>".

<span dir="rtl">...</span>

<span dir="rtl">בכל זאת חל שיפור רב במצבם עם כיבוש הודו על ידי האנגלים,
שכן אלה העריכו את סגולותיהם האינטלקטואליות של "בני ישראל", ואפשרו להם
לעלות בסולם החברה לעמדות בפקידות פומבית, ועוד יותר בצבא, בו אנשי "בני
ישראל" מילאו תפקיד חשוב ורבים מהם הועלו לקצינות.</span>

<span dir="rtl"><u>מתוך "העילית הדתית והעילית החילונית בקרב בני ישראל
בהודו" מאת שלוה וייל.</u></span>

<https://www.ybz.org.il/_Uploads/dbsAttachedFiles/Article_60.4(1).pdf>

<span dir="rtl">לפי תולדות בני ישראל , התקופה מבואם של אבותיהם להודו עד
שנתגלו על-ידי אחרים היתה , לפי הגדרת רבקה ראובן , 'עידן החושך' . מידענים
מבני העדה טוענים</span> , <span dir="rtl">שעדתם נתגלתה לראשונה על-ידי
דוד רחבי , אשר זמנו וזהותו אינם ברורים ...</span>

<span dir="rtl">ואלטר י' פישל סבור, כי המדובר באביו של יחזקאל רחבי
(1694-1771)</span> <span dir="rtl">, יהודי מקוצ'ין, שהיה הסוחר הראשי של
חברת מזרח הודו ההולאנדית במאלאבאר. מכתב מאת יחזקאל רחבי משנת 1768 מתייחס
לידע הדתי של בני ישראל. במכתב צויין איש מבני ישראל , אולי הוא שמואל
יחזקאל דיבקאר, שבא לקוצ'ין למשך ארבע שנים כדי ללמוד על יהדות וחזר
לבומביי . רחבי ייסד שתי שיטות מקבילות של ארגון דתי וחילוני , שפעלו על-פי
תחומי התעניינותם שלהם עצמם. בתחום הדתי הוא מינה מנהיגים דתיים או קאג'ים
, שבחירתם היתה תורשתית ... משפחות אלו היוו את העילית הדתית של הקהילה
במשך למעלה מ-150 שנה אם נקבל את הגירסה שרחבי חי במאה ה-18.</span>
<span dir="rtl">מכל מקום עד שהוקם בית-הכנסת הראשון לבני ישראל בבומביי,
בשנת 1796 , על</span>- <span dir="rtl">ידי שמואל יחזקאל דיבקאר, שימשו
הקאג'ים כדיינים במחלוקות שבפנים העדה</span>
.<span dir="rtl">.....</span>

<span dir="rtl">בשנת 1833 ובשנת 1838 הגיעו בנפרד מחוף מאלאבאר שתי קבוצות
של יהודים קוצ'ינים כדי ללמד לבני ישראל את נוהגי היהדות. הם השתקעו
בבומביי ושימשו כחזנים , כמורים וכבעלי תפקידים דתיים נוספים , כגון שוחטים
, מוהלים וסופרי סת" ם. מאוחר יותר הצטרפו אליהם יהודים מתימן שפעלו בקהילת
בני ישראל, עד המאה העשרים , כמדפיסים בעברית, כחזנים , כמוהלים , וכמורים
לעברית. באופן פאראדוקסאלי הסתייעו יהודי קוצ'ין בראשית פועלם במיסיונרים
נוצרים שתירגמו את התנ" ך ללשון מהאראתי, ולימדו את בני ישראל
עברית....</span>

<span dir="rtl">מטרת פעילותם של המיסיונרים היתה כמובן דתית , להביא
להתנצרותם של בני ישראל , אולם מידת הצלחתו של ד" ר וילסון בכך היתה
אפסית.</span>

<span dir="rtl">...</span>

<span dir="rtl">בראשית המאה העשרים פרחו בני ישראל במקצועות חופשיים .
חלקם קיבלו את השכלתם באנגליה : דוד ארולקאר למד באוניברסיטת לונדון וקיבל
תואר במשפטים</span> . <span dir="rtl">כך גם אחיו , ד" ר אברהם ארולקאר ,
רופא מפורסם שטיפל בגאנדי , בעת שביתות הרעב שלו, ומאוחר יותר נתמנה נשיא
המועצה הרפואית בהודו....</span>

<span dir="rtl">עם בני ישראל נמנו גם עורכי-דין מפורסמים : ד" ר אליהו
מוזם , שנבחר לראש עיריית בומביי ב-1937 ; ...</span>

<span dir="rtl">ד" ר ירושה ג'יראד היתה גינקולוגית מכובדת, ...</span>

<span dir="rtl">ד" ר שרה יעקב ניהלה את בית-הספר לרפואה הממשלתית
בג'איפור. ....</span>

<span dir="rtl">נסים יחזקאל (נולד ב- 1923 ) נחשב היום כאחד המשוררים הכי
חשובים בהודו . רשימת המשכילים המפורסמים מבני ישראל בתחום החילוני מגוונת
למדיי וראויה לציון</span> .

<span dir="rtl"><u>בתחום החינוך, נזכיר אחד מחכמי "בני ישראל", יוסף
יחזקאל ראג'פורקר (1834-1905).</u></span>

<span dir="rtl">חונך על ידי **מורים מיסיונרים**, אך לא ניסו להמיר את
דתו.</span>

<span dir="rtl">במשך ארבעים שנה היה מנהל בית הספר ע"ש דוד ששון
בבומביי.</span>

<span dir="rtl">עסק בהרחבת הידע בקרב הקהילות היהודיות בהודו, ועידוד
התחום האקדמאי.</span>

<span dir="rtl">מהחוקרים המובילים בהשוואת התנ"ך לברית החדשה.</span>

<span dir="rtl">פרסם כ 20 ספרים ותרגומים (מאנגלית ועברית
למראהיטית).</span>

<span dir="rtl">ב 1890 קיבל תפקיד שופט שלום בממשל הבריטי.</span>

<span dir="rtl">והיה מוערך מאוד לא רק בקרב "בני ישראל" אלא גם בקרב
הבגדאדים ובקרב מלומדים בריטיים.</span>

<img src="../../img/images-124/media/image3.jpeg"
style="width:5.5in;height:6.90625in"
alt="תמונה שמכילה טקסט, ישן, אדם, קיר התיאור נוצר באופן אוטומטי" />

<span dir="rtl"><u>עליית "בני ישראל" וקליטתם.</u></span>

<span dir="rtl">ב 1947 עזבו הבריטים את הודו. עובדה זו, והקמת מדינת
ישראל, הביאה להחלטת רוב "בני ישראל" לעלות לישראל. בסך הכל עלו מהודו במשך
השנים כ 25000 מבני עדה זו.</span>

<span dir="rtl">היו קשיי קליטה רבים, בגלל ירידה משמעותית במעמדם החברתי
והכלכלי, וב 1951 בקשה קבוצה של כמאה משפחות לחזור להודו, וחזרה.</span>
 <span dir="rtl">"היתה זו הפעם הראשונה שקבוצה מאורגנת דרשה לרדת מהארץ -
והאשימה את מדינת ישראל והחברה הישראלית בגזענות, הפלייה ויחס חסר
רגישות"</span>. <span dir="rtl">(ציטוט מכתבה בהארץ)</span>

<span dir="rtl">אבל הקושי העיקרי, נגרם, לא מפתיע, על ידי הרבנות
והרבנים.</span>

<span dir="rtl">בניגוד ל"בני מנשה" שהתגיירו מרצון, "בני ישראל" ראו עצמם
כיהודים לכל דבר, אבל רבנים שונים סרבו לחתן אותם, ובעיקר עם בני עדות
אחרות. התקיים פולמוס רחב בין רבנים, והפסיקות היו כמובן, על פי הקיצוניות
הדתית המקובלת. קניבסקי והרב שך אסרו לחלוטין להתחתן עם בני הקהילה, הרב
שאול ישראלי (מפד"ל) הכיר ביהדותם אך אסר לחתנם עם כוהנים, והרבנים הראשיים
פסקו שהם מותרים לבוא בקהל, בתנאי שיקיימו עול תורה ומצוות...</span>

<span dir="rtl">התגובה הייתה עלבון קשה, מחאות עד כדי שביתת רעב.</span>

<img src="../../img/images-124/media/image4.jpeg"
style="width:3.93665in;height:7.00139in"
alt="תמונה שמכילה טקסט, עיתון, קבלה התיאור נוצר באופן אוטומטי" />
<span dir="rtl">  
קטע עיתונות (כנראה "חירות") משנת 1963</span>

<span dir="rtl">לא נפרט את כל מהלך ההתפלפלות הדתית, אך רק בשנת 1998 פסק
הרב עובדיה יוסף, שהם רשאים להנשא ללא פקפוק ובירורים.</span>

<span dir="rtl">אולי מפני שהרב עובדיה היה מקל בעניינים אלה (כך פסק גם
בעניין יהודי אתיופיה), ואולי מפני שבשנים אלה אפשר היה כבר להיטפל לעולים
מרוסיה...</span>

<span dir="rtl">כיום נמצאים בארץ כ 60 אלף מבני ישראל, כולל הנולדים כאן,
ומספר אלפים נשארו בהודו.</span>

<span dir="rtl"><u>היהודים הבגדאדים</u></span>

<span dir="rtl">היהודים הבגדאדים הם הפחות ותיקים ביהדות הודו. הם הגיעו
להודו מבגדאד בסוף המאה ה-18 ובתחילת המאה ה-19, כאשר התנאים בבגדאד
העות'ומנית לא היו נוחים ליהודים, וכאשר האימפריה הבריטית הביאה הזדמנויות
רבות לסוחרים יהודים בהודו ובמזרח הרחוק.</span>

<span dir="rtl">הזכרנו כבר את משפחות ששון וכדורי שעזבו את בגדאד בתחילת
המאה ה-19 להודו ובחלקן המשיכו לסין.</span>

<span dir="rtl">הבגדאדים התיישבו בעיקר במומבאי, ובכלכותה.</span>

<span dir="rtl">במומבאי הם הצטרפו תחילה ל"בני ישראל", כאשר גדלו, ובעיקר
העשירו, הפרידו עצמם, והתייחסו אל "בני ישראל" כנחותים (לא החשיבו אותם
כחלק ממניין... בתי כנסת ובתי עלמין נפרדים, ומניעת חיתונים). במאה ה-20
המצב השתפר מבחינה זו.</span>

<span dir="rtl">לאחר קבלת העצמאות בהודו, עזבו רובם את הודו למדינות חבר
העמים הבריטי, ומיעוטם לישראל.</span>

<span dir="rtl"><u>לסיכום:</u></span>

<span dir="rtl">העדות המגוונות שהגיעו אלינו מהודו, משקפות היטב את שאלת
"מיהו יהודי".</span>

<span dir="rtl">הרבנים יכולים במשך מאות שנים לנסות לעשות חקירות לגבי
המצוות שמקיימים אנשים, ההיסטוריה האתנית שלהם, והאגדות המסופרות בעדתם.
כמובן, שלעולם לא יגיעו לעמק השווה בינם לבין עצמם.</span>

<span dir="rtl">אנחנו יכולים לראות הבדל חד משמעי בין "בני מנשה" ו"בני
ישראל".</span>

<span dir="rtl">הראשונים עם כל אמונותיהם החדשות או הישנות, הסכימו מייד
להתגייר.</span>

<span dir="rtl">האחרונים, לא רק נעלבו, אלא שבתו שביתת רעב על יד משרדי
הרבנות בתביעה להכיר בהם כיהודים לכל דבר.</span>

<span dir="rtl">שלמה המלך היה אומר שהאחרונים הם יהודים...</span>

<span dir="rtl">והסיפור יחזור בפרשת יהודי אתיופיה.</span>
