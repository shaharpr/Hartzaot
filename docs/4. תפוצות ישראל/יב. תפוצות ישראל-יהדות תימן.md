<span dir="rtl"><u>תפוצות ישראל – יהדות תימן</u></span>

<img src="../../img/images-125/media/image1.png"
style="width:7.16528in;height:6.6051in" alt="תימן Archives – מידה" />

<span dir="rtl"><u>תימן</u></span>

<span dir="rtl">מדינה ערבית מוסלמית, בקצה הדרומי מערבי של חצי האי ערב.
שטחה גדול פי עשרים משטח מדינת ישראל, אך אוכלוסייתה כ 20 מיליון. נחשבת
למדינה הערבית הפחות מפותחת והעניה ביותר. רוב האדמה מדבר, רק כ 3% שטח
חקלאי ממש, ועוד 30% שטח מרעה.</span>

<span dir="rtl">עם זאת יש בה מחצבים לא ממש מנוצלים, פרט לנפט שבשנים
האחרונות מיוצא,</span>

<span dir="rtl">חופים ארוכים, ומקום גיאוגרפי אסטרטגי בפתח ים סוף.</span>

<span dir="rtl">75% מהאוכלוסיה עוסקת בחקלאות.</span>

<span dir="rtl">כמעט כל האוכלוסיה מוסלמית, מעט פחות ממחצית שיעים, והשאר
סונים.</span>

<span dir="rtl">השבטים תופסים מקום חשוב במבנה החברתי, והצפוניים, השיעים
חזקים יותר ושולטים יותר. בשנים האחרונות, ובתקופות רבות בהיסטוריה, מלחמות
רבות מנעו את פיתוחה.</span>

<span dir="rtl">בתקופות עתיקות היו בה ממלכות חזקות.</span>

<img src="../../img/images-125/media/image2.jpeg"
style="width:6.98958in;height:5.1394in"
alt="תימן: תמונת רב מככבת במחלוקת פוליטית" />

<span dir="rtl"><u>יהודי תימן</u></span>

<span dir="rtl">הידיעות על יהודים בתימן מהאלף הראשון לספירה מעורפלות,
ומורכבות ממציאות ואגדה. יחד עם זה ברור גם מאלו שישנן שהיו יהודים בתימן
בתקופות אלה.</span>

<span dir="rtl">בין השנים 115 לפנה"ס ובמשך למעלה מ 600 שנה (עד 525
לספירה) הייתה ממלכה באיזור שהיום תימן, בשם חימיאר. (בירתה הייתה זפאר,
מדרום לצנעא של היום) נשענה על חקלאות, ומסחר בדרך הבשמים, ובים. לדעת
החוקרים היא שלטה על כל חצי האי ערב כמאתיים שנה.</span>

<span dir="rtl">בתקופות מסוימות היו ראשי הממלכה יהודים, או
מתגיירים.</span>

<span dir="rtl">העדות לכך שהיו בה יהודים, נמצאה דווקא בקברים של בית
שערים. כתובת יוונית "של אנשי חמיר", ושבר ארון קבורה מעופרת עם קליגרפיה
בשפה החימיארית. כמו כן מספר היסטוריון ערבי על התגיירות המלכים, ועל
רדיפתם את הנוצרים (חלק מדבריו כנראה אגדה), ובכתובות חימאריות שנמצאו שם
(למעלה ממאה שנה לפני האסלאם), יש הקדשה ל"אלוהים בעל השמים והארץ" "ריבון
היהודים".</span>

<span dir="rtl">הקוראן מספר על מלחמתו של מוחמד ביהודים במאה השביעית, אך
לאו דווקא באיזור זה.</span>

<span dir="rtl"><u>תיאור אמין מהמאה העשירית מביא יהודה רצהבי במאמר
"לתולדות יהודי תימן" (יהודה רצהבי היה פרופ' בבר אילן, יליד תימן, נפטר
2009).</u></span>

<span dir="rtl">...</span>

<span dir="rtl">המקורות ההיסטוריים הערביים דלים ביותר לגבי תולדות יהודי
תימן, לבד ממאורעות מכריעים, שנגעו למדינה ולשלטון. סיבת הדבר נעוצה בזלזול
שרחשו ליהודי החסות</span>. <span dir="rtl">פעמים שהכרוניקות היהודיות
בתימן מאירות מאורעות כלליים בתימן, מעין מלחמות ושנות רעבון, יותר ממקורות
ערביים. ...</span>. <span dir="rtl">לאחרונה נתפרסם חיבור ערבי נכבד על
תולדות העיר צנעא. שם הספר: "תאריך</span>' <span dir="rtl">מדינה' צנעא"
(מהדורה ג: דמשק 1989) \[תולדות העיר צנעא\] המחבר הוא אחמד בן עבדאללה בן
מחמד אלראזי . כיוון שהמחבר חי בצנעא, אין להטיל ספק במהימנות האינפורמציה
שבספר</span>. <span dir="rtl">ידיעה אחת הכלולה בו נוגעת ליישוב היהודי
בצנעא במאה העשירית. הוא מספר כי בשנים</span> 956-957 <span dir="rtl">היה
מספר הבתים בצנעא אלף וארבעים, ומהם שלושים וחמישה של יהודים.</span>

<span dir="rtl">שאלנו בתחילת דרכנו, אם יהודי ארצות האיסלאם סבלו מרדיפות
דתיות כמו יהודי ארצות הנצרות, וכבר ראינו רדיפות של שלטונות אסלאמים
בארצות שונות. בתימן, היו תקופות רבות שבהן היה גורל היהודים קשה יותר מכל
מקום אחר. גזרות שמד ממש. איסלאם או מוות.</span>

<span dir="rtl">תופעה ידועה נוספת שהייתה נפוצה ביהדות תימן, כמו, או
יותר, מאשר בקהילות אחרות היא תופעת משיחי השקר.</span>

<span dir="rtl">שני נושאים אלה מופיעים באיגרת הרמב"ם, איגרת ארוכה מאוד
ששלח לתימן כתשובה לשאלות משם, בשנת 1173, בעקבות הופעת משיח שקר, שאחריו
גזירות שמד.</span>

<span dir="rtl">האיגרת מעידה על קהילה יהודית משמעותית בתימן.</span>

<u><span dir="rtl">קטעים קצרים מאגרות הרמב"ם - אגרת תימן</span>
<span dir="rtl">(תרגם משה מערבי)</span></u>
<https://www.daat.ac.il/daat/mahshevt/mekorot/teyman-2.htm>

<span dir="rtl">מני אנא משה ב"ר מיימון הדיין ב"ר יוסף החכם ב"ר יצחק הרב
ב"ר עובדיה הדיין ז"ל</span>:

<span dir="rtl">חזקו ידים רפות וברכים כושלות אמצו. לכבוד גדול וקדוש מר
ורב יעקב החכם הנחמד היקר הנכבד בן כבוד מר ורב נתנאל ז"ל בן אלפיומי.
ובכלל כל אלופיני אחינו כל תלמידי הקהלות אשר בארץ תימן. ישמרם צורם ויגן
בעדם אמן סלה:</span>

<span dir="rtl">.....</span>

<span dir="rtl">אמנם מה שזכרת מן העומד בארץ תימן שגזר שמד על ישראל
והכריח כל המקומות שיש לו ממשלה עליהם לצאת מן הדת. כמו שעשה הכנעני בארצות
המערב. שמועה זו הסירה הדר פנינו. ורגזו וחלו עליה כל קהלותנו. ובאמת יש
לנו לומר עליה שהיא שמועה רעה אשר כל שומעה תצלנה אזניו, שרָפו לה לבותנו
ונתבלבלו מועצותנו. לצרות הגדולות האלה. נמשכו לנו שמד בקצוי העולם ממזרח
ומערב. ויהיו בני ישראל בתוך אלה מזה ואלה מזה.</span>

<span dir="rtl">.....</span>

<span dir="rtl">ואתם אחינו, חזקו ואמצו והשענו על הפסוקים האלה האמיתיים
ואל יבהילו אתכם השמדות אם תכפו אתכם, ואל יפחיד אתכם תוקף יד האויב עליהם
וחלישת אומתנו. שכל העניין הזה אינו רק ניסיון ובחינה להראות אמונתכם
וחיבתכם בעולם, ושלא יחזיקו בדת האמת בעתות כאלו אלא החכמים יראי ה' מזרע
יעקב, הזרע הטהור והנקי, שנאמר עליהם יואל ג' ה' "ובשרידים אשר ה'
קורא".</span>

<span dir="rtl">....</span>

<span dir="rtl">אבל מה שזכרת מעסק האיש שהוא אומר שהוא משיח בערי תימן דע
שלא תמהתי ממנו ולא מן המאמינים בו לפי שהוא משגע בלי ספק, ואין על החולה
אשמה ופשע אם לא יסבב הוא חוליו. וכן איני תמה מן המאמינים בו מקצר רוחם,
ושאינם יודעים מקום המשיח ומעלתו הגדולה שעלה בדעתם זה. אבל אני תמה ממך,
שאתה מבני תורה, ועמדת על ספרי החכמים. האינך יודע אחי, שהמשיח נביא גדול
מאוד וגדול מכל הנביאים מלבד משה רבינו ע"ה. ועוד האינך יודע שמי שאומר על
עצמו שהוא נביא, שאם נמצאת נבואתו מוכחשת, הוא חייב מיתה, לפי שסמך לעצמו
המעלה הגדולה הזאת, כמו שיומת המתנבא בשם עבודה זרה.</span>

<span dir="rtl">על הגזירות הקשות והרדיפות הנוראות בתקופות שונות של
היישוב היהודי בתימן, כותב יהודה רצהבי במאמר "יהודי תימן וקידוש השם" בכתב
העת "מחניים" תש"ך.</span>

<span dir="rtl">נביא שני קטעים. הראשון על אחד החוקים הקשים שנחקקו נגד
היהודים:</span>

<span dir="rtl"><u>גזירת היתומים</u></span>

<span dir="rtl">גזירת היתומים היתה אחד הנסיונות הקשים שנתנסתה בו יהדות
תימן. ילדים יהודים שנתייתמו נחטפו על יד המלכות והוכנסו תחת כנפי האסלאם.
פרופ' ש. ד. גויטיין משער שמקורה של גזירה זו בחדית' (מסורת שבעל פה)
המפורסם, שכל אדם נולד בדת הטבעית (כלומר האסלאם) ורק אבותיו הם שעושים
אותו יהודי או נוצרי. מכאן שאם מת האב לפני שהספיק "ליהד" את הבן הרי שזה
צריך לחזור ולגדול בחיק הדת "הטבעית". ראשי הקהל, רבנים וסתם יהודים חירפו
נפשם כדי להציל את היתומים: הסתירום וכלכלום עד שיגדלו, השיאום נשים בעודם
צעירים, או שהבריחו אותם לישובים הרחוקים ממרכז השלטון. בדור האחרון היו
מניסים אותם לעדן, הנתונה תחת שלטון בריטי, ומשם היו עולים לא"י. הרבה סבל,
עינויים ודמעות גרמה גזירה זו לקהילות-תימן. מבריחי יתומים שנתפשו נתייסרו
ונתענו בבתי-הסוהר ויש שגזרו שמד גם עליהם</span>.  
<span dir="rtl">גזירה זו נתחדשה מפעם לפעם והיתה מכניסה חרדה ומהומה במחנה
ישראל</span>. 

<span dir="rtl"><u>והקטע השני על האירוע הטראומטי ביותר בתולדות יהודי
תימן – גלות מוזע</u></span>

<span dir="rtl">גלות מוזע היא המאורע המכריע לא רק בתולדות יהודי-תימן אלא
אף בתולדות קידוש השם בתימן. בעל גזירה זו הוא האמאם אחמד בן חסן
(1681-1676), לוחם הרפתקן ושונא ישראל מושבע. אמאם זה ביקש להגשים בתימן את
סיסמתו הנודעת של הכליף עומר "לא תהיינה שתי דתות בחג'אז". עם עלותו לשלטון
ציוה להרוס את כל בתי הכנסיות ואסר על תפילה בציבור. אח"כ ביקש לטהר את
הארץ מיהודים וגזר על יהודי-המדינה להמיר דתם או לעזוב את הארץ. כל מאמצי
היהודים להעביר את רוע הגזירה בטענה שמימי מוחמד הם יושבים בתימן ושום שליט
לא ניסה לשמדם או לגרשם - היו לשוא. אחרי הפצרות ותחנונים, הסכים האמאם
להצעת פשרה שהיהודים יגלו לשפלת תהאמה ומוזע שבחוף ים סוף - ארץ מליחה
ומשכלת, הידועה באקלימה החם והקשה. כל קהילות תימן יצאו אז בגולה, ושום
יהודי לא עלה בדעתו לקנות זכות ישיבה במחיר דת אבותיו. בין הגולים היה
משורר תימן הנודע ר' שלום שבזי, והוא קונן על הגלות בקינות מרטיטות-לב.
אחרי צאת יהודי צנעא בגולה הרס האמאם את בית-הכנסת הנודע "כניסת אלעלמא"
(בית מדרש החכמים) ועל הריסותיו בנה את "מסגד אלג'לא" (מסגד הגלות) הקיים
עד היום. רבים מן הגולים מתו ביסורי הדרך, והבאים לארץ הגזירה לא יכלו לשאת
את אויר המקום ואת תחלואיו: כשני שלישים מהגולים ניספו בגלותם ברעב ובצמא,
בחליים ובמגפות.</span>

<span dir="rtl">בשנה השנייה לגלות מוזע (התמ"א - 1681) מת האמאם ובמותו
בטלה גזירתו. משוררי תימן המוסלמים פיארו בשירי תהילה את האמאם אחמד,
שהשפיל את קרן ישראל ורומם את האסלאם. כנגדם העלו משוררי ישראל בדור ההוא
את זכר הגלות בקינותיהם. ר' שלום שבזי שהקדיש לגזירה זו כמה משיריו מתנה
באחד השירים את חסדי הבורא שהציל את שארית עמו</span>:  
  
"<span dir="rtl">לולי ה' עזרנו</span>  
<span dir="rtl">ומפרא הצילנו אזי בעצתו כילנו</span>  
<span dir="rtl">כי בא להמיר דתנו בחרות אפם בנו..."</span>

<span dir="rtl">ומכאן מתאים להזכיר שניים מעשרות רבות של הבולטים בחכמי
יהדות תימן.</span>

<span dir="rtl"><u>ר' שלום שבזי (מאת יוסף טובי) באתר</u></span>

<http://old.piyut.org.il/articles/1088.html>

<span dir="rtl">רבי שלום שבזי, גדול משוררי תימן ומן המשוררים הבולטים
בשירה העברית לדורותיה, היה מעצבה העיקרי של שירת תימן, ודמותו מסמלת את
יהדות תימן יותר מכל דמות אחרת.</span>

<span dir="rtl"> </span>

<span dir="rtl">ר"ש שבזי נולד בשנת שע"ט (1619) בכפר נג'ד אלוליד הסמוך
לתעז, בירת תימן הדרומית, .... שנת לידתו של שבזי היתה בשלהי שלטונם של
התורכים בתימן. המושל התורכי בדרום תימן, שביקש לרכוש את אהדתם של התימנים
המוסלמים המורדים, רדף קשות את היהודים שבמקומו והציק להם.</span>

<span dir="rtl">גם לאחר שגורשו התורכים מתימן לא שפר חלקו של הנער שלום,
שלימים נודע בשם אלשבזי על שם העיירה שבז, שנתיישב בה. קשיי פרנסה – אורג
היה במקצועו – הבריחוהו לנדוד ממקום למקום ולהיות תלוי במתנות ידידים
ורעים. ויש שהיה פורש לעת ערב למיטתו כשבטנו ריקה. כלשון הכתובת באחד
משיריו באותם ימים: "ישנתי רעב ננערתי בשיר זה".</span>

<span dir="rtl">ר"ש שבזי נעשה לאחד ממנהיגיה של יהדות תימן בימים הקשים
שבאו עליה לאחר גירוש התורכים ועלית השושלת הקאסמית לשלטון (1629). כמליצם
של יהודי תימן בא בקשר עם שליטי הארץ ואף כתב לכבודם שירים. דמותו כשתדלן
וכמי שנאבק בהשפעתם הרעה של קנאי הדת על השליטים נשתמרה בייחוד באגדה
העממית – וודאי יש בה גרעין של אמת – כי הצליח בכוח שמות הקודש לבטל
כישופיו של אבן עלואן המוסלמי. שבזי עמד בקשרים עם חכמי ישראל שברחבי
תימן... השמועות על שבתי צבי כגואלן של ישראל נתקבלו על ליבו של שבזי
ובשירו "בחלום לילה חלצתי" האיץ בידידיו ובבני קהילתו להכין עצמם לגאולה.
וכשנכזבה תקוותו ותקוות המאמינים האחרים תלה את הדבר בעוון הדור. יחד עם
חכמים אחרים הילך גם בראש שיירת הגולים למוזע, כשעינו בוכיה ועטו מצייר את
תלאות הדרך ופגעיה. אף על פי כן מעולם לא זנח את האמונה בבוא הגאולה: "תמיד
אני צופה יום הגאולה</span>".

<span dir="rtl">שירתו נפוצה עוד בימיו, בשל היותה ביטוי עז לרגשותיהם של
היהודים בתימן ובשל המשען הרוחני היצוק שיכלו למצוא בה. לא בכדי הועתקו
מאות שיריו – המסורת מייחסת לו חמישה עשר אלף שירים, כמניין הו"ד – במאות
ואלפי דיוואנים \[ספרי שירים\], ואף תפשו מקום בראש, במבחר השירים המושרים
בשבתות, במועדים ובמסיבות שונות. סמוך לאחר מותו הפך שמו לאגדה, מסורות
מופלאות רבות נרקמו סביבו וקברו נעשה מוקד לעליה לרגל לבקשת מרפא ולמתן
הודיה לאל, של יהודים כשל מוסלמים</span>.

<span dir="rtl">המחקר מייחס לו כ 800 שירים. חלקם מושרים היום על ידי
זמרים ישראלים.</span>

<span dir="rtl"><u>רבי שלום שרעבי</u></span>

<span dir="rtl">ה[רב](https://he.wikipedia.org/wiki/%D7%A8%D7%91)</span> <span dir="rtl">שלום
מזרחי שרעבי, מכונה גם הרש"ש הקדוש נולד ב 1720, נפטר, כנראה ב
1777.</span>

<span dir="rtl">נולד בשרעב או בצנעא, ולמד כנראה מחכמי צנעא. עלה בצעירותו
לארץ ישראל. בדרך עבר בבומביי, בצרה ובגדאד, שם למד בספר הזוהר בישיבה שעל
קברו של הרב יצחק גאון (מראשוני הגאונים בבבל), עד שמצא שיירה לדמשק. משם
המשיך לחלב. בחלב שימש לפרנסתו כעגלון לגביר. משם המשיך לארץ ישראל.</span>

<span dir="rtl">מסופר שעבד כשמש בית הכנסת בישיבת המקובלים "בית אל",
בירושלים, אצל ראש הישיבה ומייסדה, הרב גדליה חיון. לאחר פטירת ראש הישיבה
מונה לראשות הישיבה.</span>

<span dir="rtl">עמד בראש חברת רבנים מפורסמים שנקראה "חברת אהבת שלום" בין
תלמידיה היה החיד"א (חיים יוסף דוד אזולאי, וגם ר' אברהם גרשון מקוטוב,
שהיה גיסו של הבעל שם טוב ועלה לארץ, וידוע דווקא בגלל איגרתו של הבעל שם
טוב אליו)</span>

<span dir="rtl">מחבר "פירוש השמ"ש" על כתבי
ה[אר"י](https://he.wikipedia.org/wiki/%D7%99%D7%A6%D7%97%D7%A7_%D7%9C%D7%95%D7%A8%D7%99%D7%90),
ו"סידור הרש"ש"</span>  <span dir="rtl">עם כוונות
ה[תפילה](https://he.wikipedia.org/wiki/%D7%AA%D7%A4%D7%99%D7%9C%D7%94)</span>.
<span dir="rtl">(סידור עם השפעה קבלית).</span>

<span dir="rtl"><u>העליות הציוניות של יהודי תימן</u></span>

<span dir="rtl"><u>העלייה הראשונה – "אעלה בתמר" (קטעים מתוך בלוג הספרנים
של הספרייה הלאומית)</u></span>

<span dir="rtl">... למעשה, כמה חודשים בלבד לפני שיהודים ממזרח אירופה
נחתו בנמל יפו והחליטו להרחיב את היישוב היהודי המתחדש, הגיעה לכאן קבוצת
יהודים אחרת, מדוברת פחות. יהודים מתימן, רובם מהעיר צנעא, פצחו במסע מפרך
לארץ ישראל מעט אחרי חג השבועות תרמ"א, בחודש מאי 1881</span>.

<span dir="rtl">.....</span>

<span dir="rtl">כשהגיעו סוף סוף לארץ ישראל שמו פעמיהם אל ירושלים. אך
כשהגיעו אל העיר היהודים שהגיעו מארץ רחוקה, לבושים בבגדיהם המיוחדים – או
מה שנותר מהם – הם נתקלו ביחס עוין. יהודי תימן נראו שונים כל כך מהיהודים
הספרדים והאשכנזים שכבר שכנו בעיר, ואחזו במסורות שונות, שהקשו על שילובם
המהיר באוכלוסייה היהודית. **יהודי העיר ירושלים אפילו הטילו ספק ביהדותם
של העולים החדשים** \[מוכר לנו מאוד\]. ראוי אולי להזכיר כאן את האירוניה
שבדבר, שהרי יהודים חיו בתימן עוד לפני התגבשות הקהילות הספרדיות
והאשכנזיות של אירופה. לחשד ולספקנות היו גם השלכות פרקטיות. ...... הם לא
קיבלו את חלקם בכספי החלוקה שמימנו את יהודי העיר. **בפועל, נאסר על
היהודים שאך הגיעו מתימן להתיישב בין חומות העיר העתיקה**</span>**.**

<span dir="rtl">זרים וחסרי כל חיפשו יהודי תימן העולים פתרון מגורים אחר.
הם לא ויתרו על ירושלים, עליה חלמו שנים ארוכות. בשלב ראשון, מחוסר ברירה,
הם הקימו לעצמם סוכות סביב חומות העיר העתיקה ושם ישנו, תחת כיפת השמיים.
חלק מעולי תימן נאלצו אפילו ללון במערות טבעיות, ברפתות ובמחסות מאולתרים
אחרים באזור החומות</span>.

<span dir="rtl">....</span>

<span dir="rtl">העולים לא טמנו את ידם בצלחת ולא חיכו לגאולה. הצעירים
שבהם פנו מיד לחפש עבודה בקרב הקבלנים הערבים של העיר, ולא בחלו בעבודות
כפיים כמו ייצור טיט, סבלות ונשיאת אבני בניין או סלילת דרכים. העולים
המבוגרים יותר עסקו במלאכות יד כמו רצענות או תיקון חרסים. אך משרות אלו לא
הספיקו כדי לפרנס את הקהילה כולה, וממילא נושא המגורים לא בא על מקומו
בשלום</span>.

<span dir="rtl">....</span>

<span dir="rtl">כאשר לא התאפשר לעולי תימן לגור בתוך העיר ממש, הם העדיפו
להתיישב במקום הכי קרוב. הישועה הגיעה ממקום בלתי צפוי. עורך העיתון
"חבצלת", ישראל דב פרומקין היה זה שהשתדל עבור עולי תימן, הקפיד לכתוב על
מצבם העגום בעיתונו, ויצר קשר עם נדבן בשם בועז בן יונתן מזרחי. אותו בועז
תרם מחצית מהשטח שהחזיק בכפר סילואן, על מורדות הר הזיתים, בסמוך לנחל
קידרון, עבור העולים מתימן. בעברית קראו הדיירים החדשים למקום כפר
השילוח</span>.

<span dir="rtl">קהילה יהודית תימנית גרה שם כחמישים שנה, ביחסים טובים עם
ערביי המקום.</span>

<span dir="rtl">כפר השילוח נעזב באוגוסט 1938 בתקופת מאורעות תרצ"ח-תרצ"ט,
למרות ניסיונו של מוכתר הכפר הערבי להגן עליהם.</span>

<span dir="rtl"><u>העלייה השנייה של יהודי תימן</u></span>

<span dir="rtl"><u>מתוך "העלייה מתימן" באתר הספרייה הלאומית</u></span>

<https://www.nli.org.il/he/discover/history/zionism/zionism-history/second-aliyah>

<span dir="rtl">עליית היהודים מתימן בשנים 1912-1911 נחשבת למבצע ההעלאה
הראשון בתולדות הציונות. בעקבות מצבם הקשה של היהודים בתימן **והצורך בכוח
עבודה במושבות בארץ**, ב-1911 נשלח לתימן נציג היישוב שמואל יבנאלי, שעודד
את העלייה לארץ וקידם אותה. בכל תקופת העלייה השנייה עלו לארץ כ-2,000
מיהודי תימן, שהצטרפו לכ-3,000 העולים מתימן בעלייה הראשונה. כמחצית מעולי
תימן בעלייה השנייה נשלחו לעבודה במושבות והאחרים התיישבו בערים. במקרים
רבים, הפערים התרבותיים והחברתיים ויחסם של המנהיגות ותושבי היישוב אל
העולים מתימן הקשה על השתלבותם. רבים מהם התפרנסו בדוחק וחיו
בצמצום</span>.

<span dir="rtl">מצורפות באתר מספר כתבות מהעיתונות מאז.</span>

<span dir="rtl">מספר קטן של עולים התיישבו ליד קבוצת כינרת. לא הצטרפו
לקבוצה, אלא גרו וניהלו משקים במקביל לה.</span>

<span dir="rtl"><u>פרשת התימנים בקבוצת כנרת (</u>מתוך הויקיפדיה)</span>

<span dir="rtl">בשנת 1923 כתב הרב דוד צאירי להנהלה הציונית בארץ ישראל:
"זה לי אחת עשרה שנה שעזבתי את ארץ מולדתי תימן ואבוא ארצה-ישראל. ופה אני
מתגורר במשאבת המים אשר על ידי המושבה 'כנרת'. ואני סובל פה הרבה מאוד. כל
חמורי נגנבו לי על ידי גנבים, שחדרו לתוך הבית, וגם עופות אי-אפשר לי לגדל
פה, יען שהשועלים אוכלים אותם, וגם בלילה לא אנוח כי קול המכונה מנודדת
שנתי מעיני. ומחלת הקדחת תוקפת אותי לפרקים – זהו מצבי העגום פה בבית החרב
הזה, בבית הזה נפלה בתי מהסולם ומתה, כי הלא חורבה היא ואין אדם יכול לדור
בחורבה. ובכן, בהיות שההנהלה הציונית נזקקת תמיד לעזרתם של התימנים, לכן
הנני מבקש מאת כבודו לחוש לעזרתי ולגאלני מהחורבה הזאת, שהביאתני עד כה,
לסייע בידי שאוכל להתיישב ביישוב של יהודים בבית אשר יסכון לדירה</span>".

<span dir="rtl">תושבי קבוצת כנרת לא הרשו ליוצאי תימן לקבור את מתיהם
ב[בית הקברות
כנרת](https://he.wikipedia.org/wiki/%D7%91%D7%99%D7%AA_%D7%94%D7%A7%D7%91%D7%A8%D7%95%D7%AA_%D7%9B%D7%A0%D7%A8%D7%AA)</span>.

<span dir="rtl">בהמשך הקימו חלקה צדדית עבורם</span>.

<span dir="rtl">צריך לציין, שבכנרת התיישבו בין 10 ל 12 משפחות תימניות,
לא כחלק מהקבוצה, והיה מאבק על אדמה. שנים רבות עסקו בנושא משני צדדיו כמו
בהרבה מהקיפוח, או תחושות העלבון של עדות בדורות הקודמים. כולנו יודעים
שאפשר לשכוח פגעים רבים אך לא עלבון.</span>

<span dir="rtl">בהקשר זה, יש לציין את ספרו של יהודה ניני: "ההיית או
חלמתי חלום: תימני כנרת – פרשת התיישבותם ועקירתם", 1912-1930. (עם עובד
1996).</span>

<span dir="rtl">ניתן למצוא גם תגובה לספר ברשת, שנכתבה על ידי יוסי בן
ארצי.</span>

<span dir="rtl">וכן, מאמר מחקרי של גור מלמד: "פרשת תימני כנרת: הבניית
הקונפליקט על ידי הצדדים", 2005.</span>

<span dir="rtl">ואתר ברשת: "תימני כנרת".</span>

<span dir="rtl">העיסוק בעימות, כמעט במשך מאה שנה, חרף המספר הקטן מאוד של
המשתתפים בו עצמו, מעניין כשלעצמו, כתופעה אופיינית לקיבוץ הגלויות
בארץ.</span>

<span dir="rtl">בסופו של דבר תימני כנרת נקלטו בכפר מרמורק, שהפך מאוחר
יותר לשכונה ברחובות.</span>

<span dir="rtl">שם נקלטו רבים מעולי תימן.</span>

<span dir="rtl">לאחר מלחמת העולם הראשונה (1918) היו 7% מיהודי ארץ ישראל
עולים מתימן. ולפני הקמת המדינה ועליית רוב יהודי תימן, כבר היו בארץ כ 35
אלף מיהודי תימן (יותר משליש מהגולה הזו – ואין עוד עדה ששליש ממנה התיישב
בארץ לפני קום המדינה).</span>

<span dir="rtl">מיד לאחר קום המדינה עלו עוד 50 אלף, בקצב מהיר ביותר,
בעלייה שכונתה "על כנפי נשרים" ויש המכנים אותה "מרבד הקסמים". נושא זה
מדובר הרבה בימינו בעקבות מה שמכונה "פרשת ילדי תימן".</span>

<span dir="rtl"><u>על כנפי נשרים.(מתוך אתר ארכיון המדינה)</u></span>

<span dir="rtl">נוכח מצבם הקשה של היהודים בתימן ובעדן החלו זמן קצר לאחר
קום המדינה, דיונים על העלאתם של היהודים שנותרו שם. אמנם הייתה הסכמה
כללית שיש להעלות באופן מידי את היהודים, שחיכו למעלה מ- 3 שנים בעדן \[ולא
יכלו לעלות בגלל הגבלות הבריטים\], אך לא הייתה אחדות דעים באשר להעלאתם
המידית של שאר יהודי תימן. ההיסוסים נבעו מ- 2 בעיות: התנגדות בריטניה,
ששלטה בעדן, נמל היציאה העיקרי של יהודי תימן, לאפשר יציאה של גברים בגיל
גיוס, ומצבם הגופני הקשה של עולי תימן נוכח יכולת הקליטה המוגבלת של מדינת
ישראל הצעירה, וגלי ההגירה הגדולים ממקומות אחרים. אולם דו"ח רפואי על מצבם
הקשה של יהודי תימן, שהגיש ד"ר יוסף מאיר, שעמד בראש משלחת רפואית שביקרה
בעדן, שכנע את המתנגדים ושינה באופן מהותי את הגישה להעלאתם של יהודי
תימן. הדו"ח של ד"ר מאיר צוטט על ידי [השר משה
שפירא](https://he.wikipedia.org/wiki/%D7%97%D7%99%D7%99%D7%9D_%D7%9E%D7%A9%D7%94_%D7%A9%D7%A4%D7%99%D7%A8%D7%90)</span> <span dir="rtl">בישיבת
הממשלה מ- 20 בספטמבר, 1949, בה דנו במצבה הקשה של גלות תימן ובצורך
להעלותה לישראל. ב- 9 באוקטובר, 1949 הוחלט על העלאת 35,000 איש עד סוף
השנה.</span>

<span dir="rtl"><u>קטעים מהדו"ח של השר משה שפירא:</u></span>

<span dir="rtl">..... הג'וינט הסתלק מלהכנס במיוחד לענין עלית התימנים.
אני מבין שיש לא מעט רוגז מצד הג'וינט, על שהממשלה כאילו עומדת
מהצד.</span>

<span dir="rtl">.... במשך הזמן עלו כ 8000 תימנים. קשה לתאר מה נעשה
ביניהם בתוך המחנות: הילדים נמצאים במצב בריאות מיואש. וכל הבאים הנה
זקוקים לטיפול רפואי ולהבראה. הם מגיעים לארץ חלשים ותשושים, כולם מזי-רעב,
הילדים, חלק גדול מהם על סף המוות ואין אפשרות להכניסם לבית חולים. 3000
ילד נמצאים במצב כזה – יש להכניסם לבית חולים. לתת להם מנה כפולה של מזון,
ואפשרות אין.</span>

<span dir="rtl">בעדן נמצאים כיום 12000 יהודים. קיבלתי מד"ר מאיר אשר יצא
לשם דין וחשבון מזעזע: האנשים שוכבים על הארץ, וכשקמים בבוקר, והנה מספר
אנשים כבר אינו קם. אתמול הייתי בלוד וראיתי את הבאת אנשים אלה באוירונים –
עכשיו מגיעים שלושה ארבעה אוירונים ליום....</span>

<span dir="rtl">נוסף על 12000 הנמצאים בעדן צריכים עוד לבוא כ 20000-25000
תימנים...</span>

<span dir="rtl">.... כולם חולי עור, ויש כבר סימנים של התפשטות טיפוס
הבהרות. המצב במחנות מחייב טיפול של רופאים ואחיות באופן מידי.... יהיה
צורך בסכומי כסף גדולים מאד למען השתלט על מצב זה, כי אחרת עלול המצב להיות
קטסטרופלי...</span>

<img src="../../img/images-125/media/image3.jpeg"
style="width:7.39583in;height:3.76042in"
alt="%d7%98%d7%91%d7%9c%d7%94" />

<span dir="rtl">חסר כאן חומר על העימותים שהיו בתקופת הקליטה של עולי "על
כנפי נשרים", העימות על החינוך, גזילת ספרים וכתבי יד, ועוד. עימותים קשים
ביותר, אך אינם על סדר היום עוד. וצר המקום כאן.</span>

<span dir="rtl">אנחנו מכירים היום את פרשת ילדי תימן, שמתלהטת כל פעם
מחדש.</span>

<span dir="rtl">לא נשפוט כאן, אם יש בה תיאוריה של קונספירציה, שממילא לא
ניתן להתמודד איתה, או שיש ממש בהאשמות.</span>

<span dir="rtl">למרות הכל, נראה שהעדה התימנית נקלטה בארץ היטב, אולי יותר
טוב מקהילות אחרות מארצות האסלאם, למרות שמבחינות רבות תימן היא אחת הארצות
המפגרות בעולם המוסלמי, ואולי בעולם בכלל, ותנאי העלייה והקליטה היו קשים
ביותר.</span>

<span dir="rtl">נראה ששני גורמים חשובים היטיבו עם הקליטה בטווח
הארוך:</span>

<span dir="rtl">הגורם האחד הוא חריצותם הרבה של יהודי תימן, שבלטה מהעלייה
הראשונה ועד העלייה ההמונית.</span>

<span dir="rtl">ידע אישי... מתוך זכרונות סבתא חנה בן עמי שעלתה עם הוריה
למושבה גדרה ב 1897.</span>

<span dir="rtl">"אמי, בראותה שמעבדים את אדמת הקודש באמצעות פועלים ערבים,
הזדעזעה וקראה "הרי מטמאים את הארץ על ידי גויים". מאמצים רבים השקיעה אמי
למען העבודה העברית. היא ניסתה להדריך פועל בחריש ולטפל בבהמות העבודה.
לפחות רצתה בפועל עברי בחצר — ולא עלה בידה, גם אחרי ניסיונות רבים.</span>

<span dir="rtl">ניסיונה הראשון: לגדרה בא זוג צעיר מירושלים, בנו של הרוקח
בגדרה, שמואל רופמן. הם שכרו אצלנו חדר. הוא, לבוש שטריימל על הראש, בגד
משי ארוך ומפוספס, נעול סנדלי בית עם גרביים לבנות... סיים את הלימודים
בישיבה והוסמך לשו"ב. לא הייתה לו עבודה. אמי לא היססה והציעה לו ללמוד
מהערבי להיות עגלון. הוא דווקא הסכים, ניסה כחודש ימים, ונכשל.</span>

<span dir="rtl">עוד כמה ניסיונות דומים עשתה ללא הצלחה, עד שהגיעו חמש
משפחות תימניות לגדרה, ואז אורו עיניה. היא הושיבה אותם אל שולחן מלא מאכלי
חלב והפצירה בם שיאכלו ויתחזקו, כי כולם היו כחושים ורזים מאוד. אחר כך
יצאה איתם לאלם אלומות בשדה המוזהב, הקצור במגלים."</span>

<span dir="rtl">הגורם השני שעזר לקליטת העלייה התימנית, הוא אולי, העובדה,
שבתקופת העלייה ההמונית כבר היו עשרות אלפי יהודים תימנים ותיקים
בארץ.</span>

<span dir="rtl">בכנסת הראשונה והשניה אף היה נציג של מפלגה תימנית.</span>

<span dir="rtl">ידועים אישים בולטים מיוצאי תימן (שנולדו בתימן) כמו שושנה
דמארי, ישראל ישעיהו (היה יו"ר הכנסת), יהודה רצהבי (היה פרופסור בבר
אילן).</span>

<span dir="rtl">הסופר מרדכי טביב, שכתב ספרים מחיי העדה, נולד בארץ שנה
אחרי עליית הוריו ב 1909.</span>

<span dir="rtl">פחות ידוע, אבל דמות מעניינת, הוא הרב זכריה הכהן, יליד
1898, הוכשר לרבנות בצנעא, עלה לארץ עם משפחתו ב 1920, עבד בפרדסי נס ציונה
מספר שנים, וב 1927 נתבקש על ידי חברי נהלל להיות לרב במקום. היה רב בנהלל
ובעמק כולו במשך שנים רבות, ואחר כך רב תנועת המושבים. היה נערץ על כל
החילוניים... נהרג בתאונת דרכים ב 1967.</span>

<span dir="rtl">מוזיאון מורשת יהודי תימן נמצא ברחובות, והמוזיאון מחזיק
אתר ברשת.</span>
