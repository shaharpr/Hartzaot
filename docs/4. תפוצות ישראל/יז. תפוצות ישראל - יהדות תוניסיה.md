<span dir="rtl"><u>תפוצות ישראל – יהדות תוניסיה</u></span>

<img src="media/image1.gif"
style="width:3.88542in;height:8.45789in"
alt="גיאוגרפיה לילדים: טוניסיה" />

<img src="media/image2.jpeg"
style="width:6.25in;height:4.36458in"
alt="צפון אפריקה, ארצות, פוליטי, מפה - csp48315237" />

<span dir="rtl"><u>תוניסיה על רגל אחת</u></span>

<span dir="rtl">תוניסיה היא ארץ קטנה בשטחה יחסית לשכנותיה ולמדינות
אפריקה (עדיין גדולה פי שמונה מישראל בגבולות הקו הירוק). מספר תושביה גם
הוא קטן יחסית, בערך 12 מיליון.</span>

<span dir="rtl">היום, ואולי גם בהרבה תקופות בהיסטוריה הייתה מהמדינות
המפותחות באיזור. היום זה מתבטא באופי פרו מערבי, וקשרים טובים עם
אירופה.</span>

<span dir="rtl">כמו בכל ארצות הים התיכון, הייתה השפעה גדולה לפיניקים
בימי קדם, לפחות באיזורי החוף. למעשה בתוניסיה הייתה ההשפעה הגדולה ביותר
בגלל הקמת העיר קרתגו כבר במאה ה-9 לפני הספירה (תקופת המלכים שאחרי שלמה
אצלנו). וקרתגו הייתה המעצמה הגדולה והמשמעותית לאורך חופי הים התיכון במשך
מאות שנים. היא גם הייתה מתקדמת מאוד בגלל הליברליות שלה. כל אל התקבל
בברכה.</span>

<span dir="rtl">במאה השנייה לפני הספירה (תקופת החשמונאים אצלנו), מתחילה
להתפתח רומא, ורואה בקרתגו אויב. שלוש מלחמות קשות התרחשו בין שתי מעצמות
אלה, עד שבשנת 146 לפנה"ס נכבשה קרתגו על ידי הרומאים, נחרבה, ותוניסיה
הפכה לפרובינציה אפריקה.</span>

<span dir="rtl">גם בתקופה הרומית שגשגה תוניסיה. הייתה יצואנית של תוצרת
חקלאית, דגנים, קטניות, פירות. הנצרות הגיעה לאיזור אך לא התבססה בו. לאחר
תקופות פחות ארוכות של שלטון הוונדלים והביזנטים, מגיעים הערבים בערך בשנת
700 לספירה.</span>

<span dir="rtl">הערבים הקימו בה את העיר המוסלמית הראשונה שלהם בצפון
אפריקה, העיר קירואן, ובה מסגד גדול עם מינרט העתיק בעולם.</span>

<img src="media/image3.jpeg"
style="width:3.05041in;height:4.18288in"
alt="תמונה שמכילה בניין, שמים, מגדל, חוץ התיאור נוצר באופן אוטומטי" />

<span dir="rtl">גם תחת שלטון האסלאם הייתה תוניסיה מעצמה מפותחת כלכלית.
ירידה מתחילה מהמאה ה-12, שלטון האלמווחידון, ואחריו שלטון שושלות מתחלפות,
פולשים, וקבוצות פיראטיות עד הכיבוש העות'מני ב 1574. שלטונם בתוניס היה
רופף בדרך כלל, והשליטים המקומיים שלטו בשמם אך בתקופתם היה השלטון
בתוניסיה חצי עצמאי. היו הרבה קרבות עם המעצמות האירופאיות צרפת ואיטליה.
המצב במדינה הדרדר, והיא סבלה ממגיפות רבות. במאה ה-19 גוברת ההשפעה
הצרפתית.</span>

<span dir="rtl">ב 1881 תוניסיה נכבשת על ידי צרפת והופכת למושבה צרפתית.
גם תחת שלטון צרפת הייתה צמיחה כלכלית ותרבותית. אך היתה גם התקופה הקצרה
של השלטון הנאצי של וישי, וחצי שנה של שלטון נאצי ישיר שפגע ביהודי תוניסיה
יותר מאשר בכל ארץ אחרת בצפון אפריקה.</span>

<span dir="rtl">ב 1956 תוניסיה מקבלת עצמאות. ומאז היא רפובליקה ברמות
שונות של טוטליטריות. אחרי האביב הערבי ב 2011 היא היחידה אולי מארצות ערב
שהופכת דמוקרטית יותר.</span>

<span dir="rtl">רוב תושבי תוניסיה הם מוסלמים, אך רמת החילוניות בה גדולה
יחסית. השפות הרשמיות הן ערבית וצרפתית.</span>

<span dir="rtl"><u>יהדות תוניסיה</u></span>

<span dir="rtl">סיפורים ואגדות על התיישבות יהודים בימי הבית הראשון, עם
חורבנו, או אפילו בימי הבית השני, קיימים ברוב ארצות המזרח התיכון והים
התיכון. מכיוון שבספר מלכים כתוב: "וישלחם חירם באוניות את עבדיו עם עבדי
שלמה", ניתן לייחס לכל התיישבות פיניקית גם התנחלות קטנה שלנו. אבל אנחנו
ננסה להתייחס לעובדות בלבד, עובדות ארכיאולוגיות או מסמכים כתובים.</span>

<span dir="rtl">אין ספק שהייתה קהילה יהודית בתוניסיה במאות הראשונות
לספירה, כלומר, בתקופה הרומית-וונדלית- ביזנטית (צפון אפריקה נכבשה על ידי
הוונדלים בין התמוטטות רומי ובין הכיבוש הערבי).העדות הארכיאולוגית הברורה
היא בית כנסת מהמאה הרביעית עד המאה השישית, לא רחוק מהעיר תוניס, וקברים
עם עיטורים יהודיים וכתובות בעברית בקרבת חורבות קרתגו.</span>

<img src="media/image4.jpeg"
style="width:5.20085in;height:3.38056in"
alt="תמונה שמכילה טקסט, בד התיאור נוצר באופן אוטומטי" />

<span dir="rtl">קטע מרצפת הפסיפס של בית הכנסת בחמאם ליף, המאה
ה-6.</span>

<span dir="rtl">יש מחקרים רבים, בעקבות עדויות של היסטוריונים נוצרים
ומוסלמים, המראים שבמאות השנים הראשונות לספירה הייתה השפעה יהודית על
שבטים ברברים (בכל צפון אפריקה), אך ספק רק אם הייתה תופעת גיור נרחבת,
אולי סינקרטיזם (עירוב דתות) של הדתות הפגאניות המקומיות עם מנהגים
יהודיים. התופעה נמחקה כליל עם הכיבוש המוסלמי.</span>

<span dir="rtl">המאות הראשונות של הכיבוש המוסלמי (החל מ 700 לספירה
בערך), מתאפיינות בשגשוג כלכלי, ותרבות ליברלית מפותחת.</span>

<span dir="rtl">קהילה יהודית מפותחת התקיימה בעיר קירואן, שהוקמה על ידי
הערבים לאחר הכיבוש, כבר במאה השמינית, לפחות בסופה (לקראת שנת
800).</span>

<span dir="rtl">אך פרטים על אישים אנחנו יודעים רק אחרי שנת 900.</span>

<span dir="rtl">ידוע שמו של יצחק בן שלמה ישראלי, שהיה רופא החצר של השליט
ב 904. גם תלמידו דונש אבן תמים שנולד בקירואן היה רופא בחצר השליטים
(שהתחלפו בינתיים...), הוא גם הקדיש עבודה אסטרונומית לאחד השליטים.</span>

<span dir="rtl">בפרויקט פרידברג לחקר הגניזה, הפתוח לקהל הרחב ברשת, ומכיל
מעל 400 אלף קטעים מהגניזה הקהירית, מצאתי 31 **מכתבים עסקיים** בהם מופיעה
קירואן. אין אפשרות להעתיק, לכן העתקתי קטעים מאחד מהם, שיש בו תאריך
(התאריך הוא למנין השטרות, יש להפחית 332, ולכן השנה היא 966).</span>

<span dir="rtl">זכרון עדות שהיתה בפנינו בחמישי בשבת בשנים עשר יום לחדש
סיון שנת אלף ומאתים ושבעים ושמונה למיניין שאני רגילין למנות בו בפוסטאט
מצרים שעל נילוס נהר מושבה איך יצחק בן אברהם המערבי אמר לפנינו היו עלי
עדים וקנו ממני מעכשיו וכתבו וחתמו עלי בכל לשון ותנו לו לדויד הכהן בן
שלמה... שנטלתי וקיבלתי ממנו שש מאות כסף הידועים נקאר מעשה בדולח והם עלי
בהלואה ובהרשאה שאפרע אותם לו במדינת קירואן ואיני מעכבו... כי אם אשלמם לו
שלימים ומשולמימ במדינת קירואן בעת יתבעם ממני בלא עיכוב...</span>

<span dir="rtl">באתר "מורשת תוניסיה"</span>
[http://tunisia.co.il<span dir="rtl">/</span>](http://tunisia.co.il/)
<span dir="rtl">מובא הקטע הבא:</span>

<span dir="rtl">תחילתה של הקהילה היהודית בספאקס בימי הביניים. עדות
ראשונה לקיום ישוב יהודי נמצאה בתעודות שנמצאו בגניזה הקהירית משנת 1064,
לפיה ביקש היהודי סלאמה בן מוסא בן יצחק מספאקס לרכוש לו בית בעיר סיציליה.
עיסוקם של היהודים באותה תקופה היה במסחר במוצרי טקסטיל שאותם ייבאו ממצרים
ומסוריה, ובייצוא של שמן זית</span>.

<span dir="rtl">היתרון בגניזה הוא מציאת מכתבים גם מחיי היום יום, בעוד
שרוב הכתבים שנותרו בידינו עד היום עוסקים ברבנים ובישיבות.</span>

<span dir="rtl">הרב הראשון הידוע ומקים הישיבה בקירואן הוא רבי חושיאל בן
אלחנן, במסורת הוא אחד מארבעה שבויים של פיראטים שהתפזרו בספרד וצפון
אפריקה, אך יש חושבים שהוא הגיע לקירואן מרצונו. כך או כך אפשר שהוא הקים
את הישיבה שם. מתורתו לא נשאר דבר בכתב אלא מובאות אצל אחרים.</span>

<span dir="rtl">מפורסם יותר הוא רבי יעקב בן נסים שאהין, שמוצאו כנראה
מפרס, והיה באיזה תפקיד קישור בין הקהילות בצפון אפריקה ובין המרכז בבבל.
פגשנו אותו בהקשר של איגרת ר' שרירא גאון (הגאון לפני האחרון), הכותב אליו
את כל ההיסטוריה של האמוראים והגאונים בתשובה לשאלתו של ר' יעקב בן נסים:
כיצד נכתבה המשנה?</span>

<span dir="rtl">ידוע שהאיגרת נשלחה בשנת 987. ידוע גם שהוא נפטר ב 1006,
בגניזת קהיר נמצא אגרת שבה ר' האי גאון, אחרון גאוני פומפדיתא מבכה את
מותו. גם מחיבוריו לא נשאר דבר, אך ידוע מהגניזה שכתב פירוש על ספר
בראשית.</span>

<span dir="rtl">מפורסם עוד יותר הוא בנו, רב ניסים גאון, ניסים בר יעקב
אבן שאהין, עד כדי כך שהוא מכונה פשוט "רבנו ניסים". הרבה מחיבוריו נשארו,
וחלקם נתגלו בגניזה.</span>

<span dir="rtl">בימיו נחרבה קירואן על ידי שבטים בדואים בשנת 1057, והוא
עבר למהדיה ושם נפטר ב 1062.</span>

<span dir="rtl">הקשרים ההדוקים בסוף המאה העשירית, בין גאוני בבל האחרונים
ורבני קירואן הראשונים, עושים, למעשה את קירואן ליורשת הבכורה של פסיקת
ההלכה לאחר דעיכת המרכז הבבלי. אבל הירושה נמשכה אולי דור אחד
בלבד...</span>

<span dir="rtl">בסוף המאה העשירית הורשו היהודים להתיישב בין חומות העיר
תוניס, שם נוסדה חארת-אל-יהוד, השכונה היהודית. במאות האחרונות הייתה מקום
מגוריהם של רוב יהודי תוניסיה.</span>

<span dir="rtl">תקופה מסויימת שלטו האל-מווחדין גם בתוניסיה, והיהודים
שנותרו בה היו, למעשה, אנוסים.</span>

<span dir="rtl">לאחר תקופה זו ניתן היה להיות יהודי אבל זה לא היה
קל.</span>

<span dir="rtl">ב 1270 נאסר על יהודים לגור בקירואן, וגם העיר עצמה ירדה
מגדולתה עד הכיבוש העות'מני.</span>

<span dir="rtl">לאחר 1391 מגיעים גם לתוניסיה היהודים שנמלטו מספרד, ויותר
מהם לאחר הגירוש ב 1492.</span>

<span dir="rtl"><u>היהדות בתקופה המודרנית</u></span>

<span dir="rtl">במאה ה-18 (אחרי 1700) כבר חיים בתוניסיה כחמישים אלף
יהודים. תרומה חשובה להתפתחות הקהילה הייתה בהגירת יהודים מליבורנו
(איטליה). אלו נתקבלו על ידי השלטונות עם פריבילגיות, בזכות עיסוקם במסחר
בין לאומי. למרות שבתחילה הקימו קהילה נפרדת (כרגיל) במשך הזמן התאחדו עם
קהילות תוניסיה הותיקות, שבשנים הבאות כמחצית או יותר, מתגוררים בעיר הבירה
תוניס.</span>

<span dir="rtl"><u>יהדות האי ג'רבה</u></span>

<span dir="rtl">הקהילה היהודית בג'רבה היא עתיקה מאוד, וכרגיל האגדות
מגיעות עד ימי בית ראשון ולפחות ימי בית שני וחורבנו (וכאן כבר ספק אגדות,
אך אין אסמכתאות).</span>

<span dir="rtl">באי שתי שכונות יהודיות, חארה אל כבירה, וחארה אל זגירה,
כאשר בשנייה יושבים רק כוהנים. הם מייחסים עצמם למשפחת כהן-טנוגי שהגיעו
לעיר בימי הבינים מטנג'יר.</span>

<span dir="rtl">מסמך מהאי ג'רבה נמצא בגניזה, בערבית יהודית בכתב רש"י, עם
תאריך מדויק מהמאה ה-12.</span>

<span dir="rtl">נמשיך עם קטעים מהויקיפדיה:</span>

<span dir="rtl">עם כיבוש האי בידי הערבים בשנת 665 התפרנסו היהודים כעובדי
אדמה וכבעלי אומנויות (אורגי צמר, צורפים וכדומה). במאה ה-12 כבשו
המואחידון (קנאים מוסלמים שיצאו ממרוקו והשתלטו על צפון אפריקה ודרום ספרד)
את האי ג'רבה. מצב היהודים שישבו באי הורע. יהודי ג'רבה ידעו סבל גם בעת
התקפות המעצמות הנוצריות על האי. ....</span>

<span dir="rtl">רק ב-1560, עם השתלטות הטורקים על האי, החלה הקהילה
היהודית בג'רבה לשגשג שוב. היהודים שלטו על סחר-חוץ
עם [איטליה](https://he.wikipedia.org/wiki/%D7%90%D7%99%D7%98%D7%9C%D7%99%D7%94)</span> <span dir="rtl">ועם [מלטה](https://he.wikipedia.org/wiki/%D7%9E%D7%9C%D7%98%D7%94)</span> <span dir="rtl">והכשירו
ליצוא תוצרת חקלאית שגידלו. ...</span>

<span dir="rtl">במאה ה-18 הגיע לג'רבה ממרוקו החכם ר' אהרון פרץ, ייסד
ישיבה במקום ועשה אותה למרכז תורה. ....</span>

<span dir="rtl">לאחר כינון
חסות [צרפת](https://he.wikipedia.org/wiki/%D7%A6%D7%A8%D7%A4%D7%AA)</span> <span dir="rtl">בשנת
1881 וחדירת ההשפעה הצרפתית לקהילות היהודיות בתוניסיה, התנגדו הרבנים
בג'רבה להקמת בית ספר מטעם חברת</span>
"[<span dir="rtl">אליאנס</span>](https://he.wikipedia.org/wiki/%D7%9B%D7%9C_%D7%99%D7%A9%D7%A8%D7%90%D7%9C_%D7%97%D7%91%D7%A8%D7%99%D7%9D)"
<span dir="rtl">אשר יכלול גם [לימודי
חול](https://he.wikipedia.org/wiki/%D7%9C%D7%99%D7%9E%D7%95%D7%93%D7%99_%D7%97%D7%95%D7%9C)...</span>

<span dir="rtl">יהודי ג'רבה נחשבים שמרנים ואדוקים מאוד בדתם. אדיקותם
הדתית של יהודי ג'רבה הביאה לכך שבמאות השנים האחרונות הפך האי לאחד מן
המוקדים היהודיים הרוחניים הידועים בכל צפון אפריקה. עד כדי כך שהיו שכינו
את ג'רבה "ירושלים דאפריקה". כך למשל, בית הכנסת העתיק שם - נעשה למרכז
עלייה לרגל עבור כל יהודי היבשת. בנוסף, האי נעשה לאחד ממרכזי הדפוס העברי,
מן החשובים ביותר של אפריקה, בו נדפסו במרוצת מאה השנים האחרונות רבבות
ספרי קודש - גם לשירותם של שאר יהודי צפון-אפריקה</span>.

<span dir="rtl">כעשרים בתי כנסת פעלו בג'רבה, והמפורסם מכולם בית הכנסת
"אל-גריבה".</span>

<img src="media/image5.jpeg"
style="width:6.05191in;height:4.0688in"
alt="תמונה שמכילה בניין התיאור נוצר באופן אוטומטי" />

<span dir="rtl">אחת הראיות המשכנעות לעתיקות קהילה זו (וסגירותה) היא
במנהגים המיוחדים לה.</span>

<span dir="rtl">והנה כמה מהם:</span>

- <span dir="rtl">חג ראש חודש הבנות, בא' טבת.</span>

- <span dir="rtl">סעודת יתרו – סעודה מיוחדת ביום חמישי לפני שבת "פרשת
  יתרו".</span>

- <span dir="rtl">תקיעת שופר כל ערב שבת.</span>

- <span dir="rtl">ואם אתה מתארח שם ועוזב, זורקים אחריך כוס מים עם מטבע,
  אתה צריך להחזיר את המטבע, וזה מבטיח שתחזור לבקר באחד הימים.</span>

<span dir="rtl">לפני הקמת המדינה היו בג'רבה כ 5000 יהודים. 1500 עלו אחרי
הקמתה. ישובים חקלאים שבהם יושבים יהודי ג'רבה הם תלמים, איתן, שרשרת, בית
הגדי וברכיה.</span>

<span dir="rtl">במשך השנים התפזרו רוב יהודי ג'רבה, חלקם לישראל והשאר
לצרפת ולמדינות אחרות.</span>

<span dir="rtl"><u>יהודי תוניסיה בשואה</u></span>

<span dir="rtl">בין 1940 ל 1943 סבלו יהודי תוניסיה משלטון נאצי. עד
נובמבר 1942 היו תחת שלטון וישי, ולמרות שחוקי הגזע היו בתוקף, המושל
הצרפתי המקומי לא אכף אותם בחומרה. אך בנובמבר 1942 כוחות גרמניים
ואיטלקיים נכנסו לתוניסיה לבלום את הפלישה של בעלות הברית ממערב. למרבה
המזל השלטון הגרמני נמשך ששה חודשים בלבד, ובתקופה זו כ 5000 יהודים נלקחו
לעבודת כפיה, היו הרוגים רבים ביניהם דווקא מהפצצות בעלות הברית. ראוי
לציין חסיד אומות העולם סי עלי סקעט, שהחביא 60 יהודים שברחו, והגיעו אליו
לפתע.</span>

<span dir="rtl">מלבד עבודת כפייה דרשו הגרמנים מהיהודים כסף וזהב. וידוע
במיוחד הסיפור על השוד באי ג'רבה (מהויקיפדיה):</span>

<span dir="rtl">בשבת פרשת תרומה תש"ג (13/02/1943) בשעה 09:30 בבוקר,
הגיעו שתי משאיות לבית הכנסת "הכהנים" שברובע הגדול "חארה כבירה", שם התפלל
רבי [כלפון משה
הכהן](https://he.wikipedia.org/wiki/%D7%9B%D7%9C%D7%A4%D7%95%D7%9F_%D7%9E%D7%A9%D7%94_%D7%94%D7%9B%D7%94%D7%9F)</span>.
<span dir="rtl">מהמשאיות ירדו חיילים וקצינים נאצים ודרשו באיומים קשים של
הרג וביזה - כופר נפש של 50
קילוגרם [זהב](https://he.wikipedia.org/wiki/%D7%96%D7%94%D7%91)</span>,
<span dir="rtl">תוך 3 שעות בלבד. אם לא תעמוד הקהילה בדרישה, ישלחו ידם
ברב הקהילה תחילה, ולאחר מכן באוכלוסייה היהודית כולה. בחכמתו ענה להם הרב
משה כלפון הכהן כי אינו יכול לענות להם, עד שלא יביא את הדברים לידיעת
אחיהם שברובע הקטן. (מספרים כי תשובתו זו הייתה בחכמה רבה, כך שהנטל יחולק
בין שתי הקהילות העניות, וגם על מנת למנוע מהרובע הקטן גזרה דומה). הגרמנים
ענו לרב כי לא יכולים הם לחכות, וכי הם יכולים לקחת אותו ברגע זה אל הרובע
הקטן על מנת לשמוע את תשובתו. והרב, שהבין שמדובר בשעה בה יש צורך בפיקוח
נפש, נסע איתם אל הרובע הקטן. לימים נשאל רב הקהילה, הרב משה כלפון הכהן
האם פחד בעת שנלקח כבן ערובה, והרב השיב</span>:

*"<span dir="rtl">אז התייאשתי מחיי ומסרתי עצמי בשביל בני עמי ולא הרגשתי
כלום"</span>*

<span dir="rtl">מאוחר יותר נודע כי בדרכו של הרב לרובע הקטן ראו מטוס
גרמני חג מעליהם, הספיקו חברי הג'יפ והמטוס להחליף ביניהם רמזים והמשיכו
בדרכם. התברר לבסוף כי תוכן השיחה הייתה האם ישנה הסכמה לפוצץ את הרובע? אך
הוחלט לעכב את התגובה עד יגיע סכום הזהב אשר היה דרוש לגרמנים בשלב זה בסוף
המלחמה.</span> <span dir="rtl">בעקבות הגזרה הקשה, תפילת השבת ברובע הגדול
הופסקה, הקהילה הייתה בחרדה גדולה וברחובות הסתובב קול קורא</span> :

*"<span dir="rtl">קהל נכבד! בשם הרבנות, כל מי שיש תחת ידו זהב, בין בצורת
תכשיט ובין סתם זהב - עליו להביאו תכף לבית הכנסת "הכהנים" לבית הדין.
במידה וישנם תכשיטים טמונים באדמה, חובה לחפור ולחלל שבת על זה ואין בכך
שום חשש לעברה, זוהי הצלת נפשות. אך מי שלא יציית לפקודה זו, הזהב שברשותו
יוחרם ויחשב כעבודה זרה ממש ואסור בהנאה.</span>*

<span dir="rtl">כרזה זו עשתה רושם רב על כל תושבי הרובע, וכל המתפללים
הלכו לבתיהם ודלו את הזהב שהיה ברשותם</span>.

"<span dir="rtl">באותה שעה, יצא הרב [רחמים חי חיותה
הכהן](https://he.wikipedia.org/wiki/%D7%A8%D7%97%D7%9E%D7%99%D7%9D_%D7%97%D7%99_%D7%97%D7%95%D7%99%D7%AA%D7%94_%D7%94%D7%9B%D7%94%D7%9F)</span> <span dir="rtl">בכבודו
ובעצמו אל הרחוב ובידו סל, כדי לאסוף בו את הזהב \[...\] והוא הולך
ובוכה</span> <span dir="rtl">"...</span>

<span dir="rtl">לאחר שלוש שעות הזהב שנאסף נשקל והתברר כי נאספו רק 43
קילוגרם. הגרמנים שיחררו את הרב ונתנו לקהילה ארכה להשיג את הזהב הדרוש עד
ליום המחרת. בלילה הוזעקו צורפים יהודים להתיך את הזהב ולערב בו נחושת כדי
להגיע למשקל הנדרש. בבוקר המחרת, נשמע פיצוץ ורעש אדיר באי, וקולות של
אווירונים מכל עבר. לבסוף התברר כי האנגלים והאמריקנים תקפו את הגרמנים,
שהסתלקו מיד מג'רבה, וכעבור שעה קלה לא נשאר אפילו גרמני אחד באי
ג'רבה.</span>

<span dir="rtl">באתר "שואת יהודי תוניסיה" של הויקיפדיה, נכתב שמעט יהודים
מתו בעבודת הכפייה, ורבים יותר בהפצצות בעלות הברית על הפרוייקטים שבהם
הועבדו.</span>

<span dir="rtl">באתר "מורשת תוניסיה" יש רשימה שמית של מעל 600 נספים
בשואה, כולל משלוחים לאושויץ. הפער אינו ברור, ייתכן שהמספר הזה כולל
יהודים ממוצא תוניסאי שגרו באירופה.</span>

<span dir="rtl"><u>עליית יהודי תוניסיה (על פי מאמר של חיים סעדון "העלייה
מתוניסיה בתקופת מאבקה לעצמאות)</u></span>

<span dir="rtl">לפני קום המדינה עלו מתוניסיה יהודים בודדים בלבד. במהלך
מלחמת העולם השניה עלו באופן חשאי מאות אחדות, בעיקר דרך חופי אלג'יריה.
רוב היהודים עזבו את תוניסיה בין הקמת המדינה ובין עצמאות תוניסיה
(1956).</span>

<span dir="rtl">בתוניסיה המאבק לעצמאות היה בעיקרו לא אלים, אלא נוהל
בשיחות, פרט לשנה אחת של אלימות. היהודים לא נפגעו בתקופה זו. למרות זו
היהודים חששו, וכן גם מדינת ישראל חששה לגורלם מעצמאות תוניסיה, מפני, שכמו
בכל צפון אפריקה הצרפתית היהודים התרחקו מהמוסלמים והתקרבו לצרפתים.</span>

<span dir="rtl">וכך נכתב בתזכיר של משרד החוץ הישראלי ב 1950:</span>

<span dir="rtl">...מצב זה מעורר ביתר דחיפות את שאלת הצלתם של מאה אלף
יהודי תוניסיה . אין הבעייה חמורה כל כך ביחס ליהודים היושבים בערים
הגדולות בצל השלטון הצרפתי , אולם יהודי הכפרים ואיזורי הדרום בכלל צפויים
לסכנה במישרין ושרויים הם בפחד ודאגה.</span>

<span dir="rtl">מלבד זה, המצב הכלכלי בתוניסיה הורע בעקבות הניתוק מצרפת
עוד לפני העצמאות המלאה. גם זה גרם ליהודים לצאת מהמדינה.</span>

<span dir="rtl">עד 1953 הצרפתים התנגדו לעלייה מתוניסיה באופן עקרוני אך
לא הפריעו ממש, ובתקופה זו עלו יותר מ 10,000 לארץ. עד 1957 עלו 15,000
נוספים. בסך הכל רק רבע מיהדות תוניסיה.</span>

<span dir="rtl">אחת הסיבות למיעוט העליה היתה תקנות הסלקציה של ממשלת
ישראל, שהעדיפו אנשים בריאים ובעלי מקצוע.</span>

<span dir="rtl">וכך מסביר זאת מנהל משרד העלייה בתוניסיה לשליח יעקב
סעדון:</span>

<span dir="rtl">אינטרס אחד קובע עבורנו וזה האינטרס העליון של מדינת ישראל
. אנחנו נקלוט רק עולים מתאימים מבחינה רפואית וסוציאלית כדי שאלה יכינו את
הקליטה של קרוביהם מכאן אפילו אם הם חולים , אבל לזה נחוץ זמן . באם תהיה
סכנה של פוגרום בספסק נציל את כולם , בלי יוצא מהכלל . כיום כל זמן שישנה
אפשרות אנו מוכרחים לבחור את המועמדים לעלייה . לחולים לזקנים ולנכים תדאג
בינתיים קהילת ספקס . אינני חושב שיש להתאכזר לאנשים , יש לעשות הכל כדי
לאחד משפחות , יש לעזור לאבא זקן להצטרף אל בניו בארץ, כל זה במסגרת
ההוראות הקיימות . אסור להפוך את העלייה לעיר מקלט של כל מיני מוכי גורל ,
אלמנות ויתומים , אמהות זקנות אשר בניהם רוצים להיפטר מהן ולהעמיס אותן על
המדינה , נכים למיניהם , לשם זה ישנם תקציבים במוסדות הצדקה המקומיים . לשם
זה ישנם הרבה עשירים בתוניסיה אשר אינם תורמים מספיק לעזרת אחיהם האומללים
כאן , את ההכרה הזאת יש להחדיר למוחותיהם של העסקנים השונים ובעיקר של
ועדות העלייה.</span>

<span dir="rtl">אחרי 1961 הורעו היחסים בין תוניסיה וצרפת, ובוטלו הגבלות
הסלקציה, ונוצרו תנאים לעלייה נוספת שהתגברו אחרי 1967.</span>

<span dir="rtl">בס"ה עלו לישראל כ 60 אלף יהודי תוניסיה, וכ 40 אלף היגרו
למדינות אחרות. בתוניסיה נותרו היום כ 1500 יהודים, רובם באי ג'רבה.</span>

<span dir="rtl">נזכיר שניים מהמפורסמים ביהודי תוניס:</span>

<span dir="rtl"><u>ר' כלפון משה הכהן. (מתוך אתר "חכם יומי"):</u></span>
<https://www.hyomi.org.il/page.asp?id=131>

<span dir="rtl">חכם כַלְפוֹן משה הכהן נולד בשנת תרל"ד (1874) לחכם שלום הכהן
ותראכּי, באי ג'רבה בדרומה של תוניסיה. ... בשנת תרנ"א (1891), בהיותו בן 17
עבר עם הוריו לעיר זרזיס ונתמנה לשוחט. לאחר זמן חלה ונפגע בעיניו. חכם
כַלְפוֹן משה הכהן חזר לג'רבה, להמשיך בלימודיו, אך הפגיעה בעיניו, הקשתה עליו
ללמוד כבעבר. בשנת תרנ"ה (1895) נשא לאישה את מסיעדה, בת דודו ונולדו להם
שני בנים וארבע בנות</span>.  
<span dir="rtl">שנים רבות סירב למלא משרות רבניות, אך בשנת תרע"ז (1917),
עת נפטר [חכם משה זקן
מאזוז](https://www.hyomi.org.il/page.asp?id=83)</span>,
<span dir="rtl">הסכים למלא מקומו ונתמנה לחבר בית הדין בג'רבה. בשנת תרצ"ה
(1935) ועד מותו שימש כראש אב</span>  <span dir="rtl">בתי הדין. חכם כַלְפוֹן
משה הכהן תיקן תקנות חשובות, ועמד על משמר הדת בכל רחבי האי. נהג לקיים בכל
שבת בביתו שיעורים בש"ס ובפוסקים והקנה לתלמידיו את כלי פסיקת ההלכה. החכם
היה ידוע בצניעותו והזדהותו עם עניי הקהילה. הוא אף נמנע מלאכול בשר בימי
החול וסירב בכל תוקף ליהנות ממעמד מיוחד בתפקידיו הציבוריים</span>.  
<span dir="rtl">בשנת תרע"ט (1919) היה ממקימי תנועת 'עטרת ציון', שדגלה
בעלייה לארץ-ישראל, תמכה במוסדות היישוב ובהוראת השפה העברית. חכם כַלְפוֹן
משה הכהן גם רכש דונם אדמה בבית הכרם בירושלים. ...</span>

<span dir="rtl">בשנת תש"ג (1943) פלשו הנאצים לג'רבה. אף שהנאצים הובסו,
המלחמה דרדרה את מצבו הבריאותי. בשנת תש"ט (1949), החכם שלח את בנו שושן
לתוניס להסדיר את אישורי עלייתם ארצה, אך עקב החמרה במצב בריאותו, בוטלה
עלייתו לארץ</span>.   
<span dir="rtl">חכם כַלְפוֹן משה הכהן חיבר כארבעים חיבורים, חלקם יצאו לאור
עוד בחייו, חלקם אחר פטירתו, חלקם עדיין בכתב יד. ...</span>

<span dir="rtl">חכם כַלְפוֹן משה הכהן נפטר ביום שבת בי"ח בטבת תש"י (1950)
ונקבר בג'רבה. בז' בחשוון תשס"ו (2005), 55 שנה לאחר פטירתו, הועלו עצמותיו
לישראל, והוא נקבר בהר המנוחות בירושלים.</span>

<span dir="rtl">השני הוא סופר יהודי חילוני</span>

<span dir="rtl"><u>אלבר ממי</u></span>

<span dir="rtl">נולד ב 1920 בגטו בתוניס, למד בבי"ס אליאנס בתוניס, תיכון
בצרפת, פילוסופיה באלג'יר, ואחר כך בסורבון. ב 1942 נלקח לעבודת כפייה על
ידי הנאצים, ואחר כך המשיך ללמוד פילוסופיה, נישא והמשיך לגור בתוניס,
וכנראה בסוף ימיו בצרפת (נפטר ב 2020). מספריו שתורגמו לעברית: נציב מלח,
הגר, הגזענות, ועוד.</span>

<span dir="rtl"><u>מתוך "הארץ" יוני 2020</u></span>

<span dir="rtl">אלבר ממי היה יהודי וערבי; תוניסאי, איטלקי וצרפתי;
אפריקני ואירופי; בן למשפחה ענייה וחבר של כבוד באליטה הספרותית
והאינטלקטואלית של צרפת; מאמין וחילוני; ציוני וביקורתי כלפי ישראל; איש
שמאל המתריע נגד מהפכנות אלימה; קוסמופוליט המאמין בשחרור לאומי ובאותה
נשימה מבקר חריף של המשטרים הפוסט-קולוניאליים שצמחו בדרום הגלובלי. מיקומו
הייחודי במרחב תפר תרבותי קולוניאלי, והכרתו בכך שהוא מכיל בתוכו ריבוי
זהויות ומיקומים סותרים בתוך ההיררכיה החברתית והפוליטית, אפשרו את נקודת
המבט הייחודית שלו והיכרות מעמיקה, לעיתים עד כדי הזדהות, עם הקבוצות
השונות בתוך הסדר הקולוניאלי. </span>

<span dir="rtl">ולבסוף התוניסאים מפורסמים במאכליהם, וכשחיפשתי דוגמאות לא
היה לזה סוף...</span>

[https://www.mamadiali.co.il/category/%D7%9E%D7%94%D7%9E%D7%98%D7%91%D7%97-%D7%94%D7%AA%D7%95%D7%A0%D7%99%D7%A1%D7%90%D7%99<span dir="rtl">/</span>](https://www.mamadiali.co.il/category/%D7%9E%D7%94%D7%9E%D7%98%D7%91%D7%97-%D7%94%D7%AA%D7%95%D7%A0%D7%99%D7%A1%D7%90%D7%99/)

<span dir="rtl">והנה כמה שמות, שמלמדים על המבחר הגדול או על הבורות
שלי:</span>

<span dir="rtl">שמשומה, בנטז', בריק, ספינג' ורדים, מעקודה, מרמומה,
כפיתות, עיג'ה בל כמון, קנקש, לחם פרנה...</span>

<span dir="rtl">וניתן להיכנס לאתר ולראות כיצד הם נראים, אבל אי אפשר
לטעום.</span>
