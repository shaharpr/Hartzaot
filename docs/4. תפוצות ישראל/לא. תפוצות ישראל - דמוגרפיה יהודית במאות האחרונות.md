<span dir="rtl"><u>תפוצות ישראל – דמוגרפיה וגיאוגרפיה יהודית במאות
האחרונות</u></span>

<span dir="rtl">במאות השנים האחרונות, חל שינוי משמעותי מאוד במספר
היהודים, מיקום הקהילות, ובחלוקתם בין אשכנזים לספרדים ומזרחיים. שינויים
אלה נגרמו עקב:</span>

<span dir="rtl">ריבוי האוכלוסיה באירופה והאוכלוסיה היהודית בפרט.</span>

<span dir="rtl">הגירה משמעותית למזרח אירופה.</span>

<span dir="rtl">הגירה משמעותית לאמריקה הצפונית (בעיקר ארה"ב).</span>

<span dir="rtl">השואה.</span>

<span dir="rtl">הקמת מדינת ישראל.</span>

<span dir="rtl">ההתיישבות היהודית במזרח אירופה, על פי הגבולות של היום,
כוללת את ליטא, פולין, בלרוס, אוקראינה, רוסיה, הונגריה, צ'כיה, סלובקיה,
מולדובה, רומניה...</span>

<span dir="rtl">אך בניגוד למערב אירופה, הגבולות במזרחה הם חדשים ואפילו
מדינות קמו ונעלמו. שינויים גדולים חלו במאות השנים שעברו. לכן, קשה להתרכז
בקהילה יהודית בארץ מסוימת, כמו שעשינו באסיה, אפריקה, ומערב
אירופה.</span>

<img src="media/image1.jpeg" style="width:7.16528in;height:5.26458in"
alt="Map : Europe 1700" />

<span dir="rtl">אירופה ב 1700</span>

<img src="media/image2.jpeg" style="width:7.16528in;height:5.83611in"
alt="Click to display the dependent states" />

<span dir="rtl">אירופה ב 1800. פולין נעלמת רוסיה מתפשטת, פרוסיה מופיעה,
ממלכות רומניות נעלמות.</span>

<img src="media/image3.gif" style="width:7.34375in;height:4.97361in" />

<span dir="rtl">אירופה ב 1900. גרמניה מאוחדת וגדלה, האימפריה העות'מנית
נסוגה.</span>

<img src="media/image4.jpeg" style="width:6.84375in;height:6.84375in"
alt="מפת מזרח אירופה" />

<span dir="rtl">מזרח אירופה בשנת 2000. והמלחמה בעיצומה...</span>

<span dir="rtl"><u>הגירת היהודים מזרחה</u></span>

<span dir="rtl">היו יהודים במזרח אירופה גם בימי הביניים (ובדרום גם
בתקופה הרומית), אך לא היו קהילות יהודיות. משנת 1200 בערך, יהודים מתחילים
לברוח ממערב אירופה, הספוגה בהיסטריה אנטי יהודית של מסעי הצלב. מלכי
פולין, שהיו נוצרים, דוקא, הזמינו את היהודים, משיקולים כלכליים.</span>

<span dir="rtl">המלך בולסלאב השלישי הוציא כתב זכויות ליהודים עוד בשנת
1100 בערך, וכן גם בולסלב החמישי דוכס קאליש ב 1264, וכך גם נסיך קרקוב
קזימייז' השלישי. כל זה הן בתקופה שפולין הייתה מדינה אחת וגם בתקופת היותה
מפוזרת בין ממלכות פיאודליות.</span>

<span dir="rtl">גלים נוספים של יהודים מגיעים מזרחה בעקבות המגיפה השחורה
(1350), הרדיפות בספרד, וקרוב ל 1600 אפילו מהאימפריה העות'מנית. ופולין
בתקופות רבות כוללת גם את ליטא, בלרוס ואיזורים אחרים. למרות שיהודים
ספרדים רבים הגיעו לפולין, המסה העיקרית הייתה של אשכנזים מהמערב, שמגיעים
יחד עם הגירה של גרמנים ואחרים.</span>

<span dir="rtl">היהודים זכו לאוטונומיה רבה, שהתבטאה בועדים מקומיים
וב"ועד ארבע הארצות" שריכז את נושא המיסים של כל היהודים באיזור וייצג את
האינטרסים שלהם כלפי השלטונות.</span>

<span dir="rtl">ועד זה הוקם ב 1580, ופורק ב 1764. בשנה זו נמנו 750 אלף
יהודים באיזורים של פולין הגדולה.</span>

<span dir="rtl">שנים מועטות אחר כך, קרוב ל 1800, פולין נעלמת מהמפה, מפני
שהיא מחולקת בין רוסיה, אוסטרו הונגריה ופרוסיה.</span>

<span dir="rtl">כך מוצאים עצמם רוב יהודי פולין, "מהגרים" בלי לזוז
ממקומם, לרוסיה.</span>

<span dir="rtl">(אנחנו מכירים תופעה כזו, אצלנו ממש).</span>

<span dir="rtl">הרוסים לא התלהבו מהיהודים שנוספו למדינתם. לפני חלוקת
פולין היה איסור על יהודים להתיישב ברוסיה. אולם, הצארית יקטרינה הגדולה
שקיבלה כמיליון יהודים לשטחה אחרי חלוקת פולין, נאלצה להתייחס
לבעיה.</span>

<span dir="rtl">כך נקבע "תחום המושב", שרק בו מותר היה ליהודים להתגורר,
וכלל את האיזורים שהם ישבו בהם: שטחי פולין לשעבר, אוקראינה, ליטא. יהודים
שישבו כבר בערים הגדולות גורשו לתחום המושב, וגם בתחום המושב היו מגבלות,
כגון איסור להתיישב בכפרים למי שאינו חקלאי.</span>

<img src="media/image5.png" style="width:7.11458in;height:8.49684in" />

<span dir="rtl">כך נוצרה היהדות הרוסית הגדולה המוכרת לנו יפה.</span>

<span dir="rtl">במשך כל המאה ה-19 נהנו היהודים מניסיונות לרפורמות נאורות
(כמו חינוך מתקדם) אך יותר מכך סבלו מגזירות ופרעות. הגזירה הידועה ביותר
היא גזירת "הקנטוניסטים" – מכסת נערים לגיוס של 25 שנה בצבא. הפרעות
הידועות ביותר הן "סופות בנגב" בין 1881 ל 1884. על אלה נרחיב בפעם אחרת.
בשנת 1878 ישבו בתחום המושב למעלה משנים וחצי מיליון יהודים. מובן, שאלו לא
כל יהודי מזרח אירופה.</span>

<span dir="rtl">וכל התנאים האמורים, מביאים בשנים אלה לתחילתה והתגברותה
של ההגירה מערבה.</span>

<span dir="rtl"><u>גידול האוכלוסיה באירופה בכלל ובקרב היהודים בפרט,
כגורמי הגירה</u></span>

<span dir="rtl">וכך כותב גור אלרואי, באתר "מטח" ברשת:</span>

<https://lib.cet.ac.il/pages/item.asp?item=15228&kwd=7835>

<span dir="rtl">עם המניעים להגירה ההמונית שפקדה את אוכלוסיית מזרח אירופה
– היהודית והלא-יהודית כאחת – יש למנות את הגידול הדמוגרפי המהיר באזור זה
ואת הקשיים הכלכליים שנוצרו בעקבותיו. גידול אוכלוסיית אירופה היה תוצר של
ירידה חדה בשיעורי התמותה – בעקבות התקדמות הרפואה והתנאים הסניטריים –
בעוד ששיעורי הילודה נשארו ללא שינוי. במשך מאה שנה גדלה אוכלוסיית אירופה
פי שניים. בשנת 1750 מנתה אוכלוסיית אירופה 140 מיליון איש. בשנת 1800 כבר
היו 187 מיליון איש, ובשנת 1850 מנתה האוכלוסייה 266 מיליון איש. שנת 1900
הייתה שנת שיא, ואוכלוסיית אירופה מנתה 423 מיליון איש. ברוסיה ובאירלנד
היה הגידול הדמוגרפי בולט ורב מבארצות אחרות. האוכלוסייה האירית, שמנתה
בראשית המאה התשע-עשרה 4.5 מיליון איש, כמעט הכפילה את עצמה בפרק זמן של
פחות מחמישים שנה, ובשנת 1845 מנתה יותר משמונה מיליון נפש</span>.
<span dir="rtl">ברוסיה הצארית בשנים 1897-1858 גדלה האוכלוסייה מ- 67
מיליון איש לערך ל- 126 מיליון. ערב מלחמת העולם הראשונה הגיעה אוכלוסיית
רוסיה לכ- 171 מיליון</span>.

<span dir="rtl">האוכלוסייה היהודית גדלה בשיעורים ניכרים עוד יותר מן
האוכלוסייה הכללית ברוסיה. ב-1800 מנתה האוכלוסייה היהודית בקיסרות הרוסית
בין 1,000,000 ל-1,200,000 נפש בקירוב. לקראת סוף המאה הגיעה מניינה ליותר
מחמישה מיליון איש – גידול של פי חמישה באוכלוסייה היהודית ברוסיה
הצארית.</span> <span dir="rtl">יהדות גליציה גם היא גדלה בשיעורים ניכרים,
מ- 250,000 נפש בשנת 1800 ל- 870,000 לערך בשנת 1910. הריבוי הטבעי יצר
עודפי אוכלוסין שלא יכלו להיקלט במערך הכלכלי בארצות מושבם ואילץ את
ההמונים לנדוד ולחפש מקורות קיום בארצות אחרות</span>.

<img src="media/image6.gif" style="width:6.54167in;height:6.28in" />

<span dir="rtl">גם העוני הכבד שבו הייתה שרויה החברה היהודית היה גורם
להגירה, אך אין לראות בו גורם מרכזי שהביא לידי הגירה המונית של יותר משני
מיליון יהודים מערבה. יהודי מזרח אירופה סבלו לאורך כל המאה התשע-עשרה
ממצוקות כלכליות ומעוני מתמשך. עם זאת חרף המצב הקשה במזרח אירופה החלה
ההגירה היהודית בראשית המאה התשע-עשרה, כמו גם ההגירה הכללית, דווקא במערב
אירופה ובמרכזה, אזורים שהחלו בתהליך מואץ של מודרניזציה ועיור. השימוש
במכונות ייצור המוניות הביא לעקירתם של אנשים – אשר ביקשו לשפר את רמת
חייהם – ממקורות הפרנסה המסורתיים שלהם. במזרח אירופה החלה ההתפתחות
הקפיטליסטית רק באמצע המאה התשע-עשרה ומכאן גם 'הפיגור' בהגירה לעומת מערב
אירופה.</span> <span dir="rtl">רבים שלא מצאו את מקומם בכפרים ובעיירות
החלו לעבור לערים הגדולות, אך עד מהרה יצרה ההגירה הפנימית מן הכפר אל העיר
מציאות עירונית קשה. למקורות הפרנסה המובהקים של היהודים – המסחר והמלאכה –
לא נמצא דורש בערים. התעשייה העירונית המתפתחת לא יכלה לקלוט לתוכה את אלפי
מבקשי העבודה החדשים, ורבים מצאו את עצמם חיים בדוחק
ובעוני.</span> <span dir="rtl">בשנים 1914-1881 גדל מספר היהודים באודסה
מ- 25,000 איש ל- 139,000 בקירוב, ואוכלוסיית יהודי וארשה גדלה מ- 151,000
איש בשנת 1890, ליותר מ- 300,000 בשנת 1910. הגידול במספר היהודים
בערי </span>**<span dir="rtl">תחום המושב</span>** <span dir="rtl">מרשים
במיוחד, נוכח העובדה שלמרות שיעורי ההגירה היהודית הגבוהים לעבר ארצות הים
לא הצטמצם מספר היהודים, ולא זו בלבד אלא שבסופה של התקופה, בעקבות הגידול
הטבעי של יהדות מזרח אירופה, הוא אף גדל</span>.

<span dir="rtl">מלבד הסיבות הכלכליות והדמוגרפיות, שהשפיעו יותר מכול על
ההגירה היהודית, היה משקל גם לפרעות ולרדיפות מצד השלטון, אך אין לראות בהן
יותר מגורמים מאיצים ומזרזים של תהליך הגירה שהחל לאו דווקא באזורים מוכי
הפוגרומים. בגליציה למשל לא היו פוגרומים, והיהודים שם נהנו משוויון זכויות
מלא. כל המקצועות – אפילו הפקידות הממשלתית – היו פתוחים לפניהם, ולמרות
זאת אחוז היהודים שהיגרו משם היה גבוה משיעורם באוכלוסייה. בשנים 1910-1901
היו יהודי גליציה 11 אחוז מכלל האוכלוסייה, ואילו שיעור ההגירה היהודית
מכלל ההגירה מגליציה נאמד בכ- 18 אחוז.</span>

<span dir="rtl"><u>הגירת היהודים מערבה</u></span>

<span dir="rtl">יהודים נמצאים, כידוע, בכל מקום ובכל זמן. ובכל זאת עד
הכרזת העצמאות של ארה"ב ב 1775, ישבו בארה"ב כאלפיים יהודים. חלקם ממוצא
ספרדי, שברחו מאינקויזיציה בדרום אמריקה, או היגרו מהולנד, וחלקם אשכנזים
מגרמניה.</span>

<span dir="rtl">גל הגירה גדול יותר היה בערך בין 1830 ל 1890 מגרמניה
דווקא. בערך 200 אלף יהודים מגיעים לארה"ב, והם קובעים את גורל הקהילה
האמריקאית כקהילה אשכנזית.</span>

<span dir="rtl">אבל, בין 1881 ל 1924, במשך ארבעים שנה בלבד, מהגרים
**כשנים וחצי מיליון יהודים**, רובם מרוסיה, אבל גם מרומניה, אוסטרו
הונגריה (איזור גליציה) ועוד. ב 1924 ארה"ב מחוקקת חוקים המגבילים את
ההגירה.</span>

<span dir="rtl">כבר ב 1917 נמנים כשלושה וחצי מיליון יהודים
בארה"ב.</span>

<span dir="rtl">תנועת ההגירה לארה"ב הייתה של אירופאים רבים לא יהודים,
והיהודים היו כעשירית בתוכה. לעומת זה חלק ניכר מהמהגרים האחרים חזרו
לאירופה (כשליש) ואילו מיעוט קטן של יהודים המשיך בנדודיו.</span>

<span dir="rtl"><u>הגירת היהודים בתוך ברית המועצות</u></span>

<span dir="rtl">תחום המושב "מתפרק" לאחר מלחמת העולם הראשונה, והמהפכה
הקומוניסטית. היהודים עתה, חופשיים לנוע גם לערי פולין, וגם בתוך ברית
המועצות לערי אוקראינה, ורוסיה על כל הרפובליקות שלה.</span>

<span dir="rtl">לדוגמה, במוסקבה חיו פחות מעשרת אלפים יהודים ב 1900, אך
קרוב ל 150 אלף ב 1940.</span>

<span dir="rtl"><u>הגירת היהודים דרומה</u></span>

<span dir="rtl">תקופה זו ממש, של ההגירה הגדולה מערבה, היא גם תחילתה של
הציונות המעשית. אין להשוות כמובן... ובכל זאת כבסיס לעתיד, צריך להזכיר,
שעשרות אלפי יהודים עשו דרכם דרומה לארץ ישראל במקביל להגירה הגדולה מערבה,
במסגרת העליות הראשונות, ומאות אלפים בודדות הגיעו לקראת אמצע המאה העשרים,
במסגרת העליה הרביעית והחמישית.</span>

<span dir="rtl">ההגירה הגדולה "דרומה", ממזרח אירופה, היא רק לאחר הקמת
המדינה, מאות אלפים, ועוד יותר לאחר התפרקות ברה"מ (כמיליון ויותר).</span>

<span dir="rtl">ובקצרה:</span>

| <span dir="rtl">שנה</span> | <span dir="rtl">יהודים בעולם</span> | <span dir="rtl">אסיה-אפריקה</span> | <span dir="rtl">אירופה</span> | <span dir="rtl">אמריקה</span> | <span dir="rtl">ישראל</span> |
|----|----|----|----|----|----|
| <span dir="rtl">1600</span> | <span dir="rtl">קצת מעל מיליון</span> | <span dir="rtl">700 אלף</span> | <span dir="rtl">400 אלף</span> |  | <span dir="rtl">15 אלף</span> |
| <span dir="rtl">1940</span> | <span dir="rtl">17 מיליון</span> | <span dir="rtl">מיליון ורבע</span> | <span dir="rtl">כעשרה מיליון</span> | <span dir="rtl">כחמישה מיליון</span> | <span dir="rtl">חצי מיליון</span> |
| <span dir="rtl">2020</span> | <span dir="rtl">13 מיליון</span> | <span dir="rtl">פחות מ 50 אלף</span> | <span dir="rtl">כמיליון וחצי</span> | <span dir="rtl">כששה מיליון</span> | <span dir="rtl">כששה מיליון</span> |

<span dir="rtl">המהפכה הדמוגרפית ב 400 השנים האחרונות היא גם במיקום
היהודים בעולם, וגם ביחס בין יהודים בהשפעת מסורת ספרד, ויהודים בהשפעת
מסורת אשכנז.</span>

<span dir="rtl">יהודים אשכנזים הם רוב גדול מחוץ לישראל, אך בישראל מספר
דומה של אשכנזים ויוצאי אסיה ואפריקה.</span>

<span dir="rtl">זה אחד הגורמים שמשפיע השפעה גדולה על החברה, הדת, התרבות
והפוליטיקה.</span>

<span dir="rtl">המהפכה העצומה הזאת נגזרת מההתפתחות המדעית, מהתהליכים
במזרח אירופה, מהשואה, ומהציונות.</span>
