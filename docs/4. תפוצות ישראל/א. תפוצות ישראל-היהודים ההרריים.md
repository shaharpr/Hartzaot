<span dir="rtl"><u>תפוצות ישראל – היהודים ההרריים</u></span>

<img src="media/image1.jpeg" style="width:7.16528in;height:8.47847in"
alt="בחריין מפת המזרח התיכון - בחריין על המזרח התיכון המפה (מערב אסיה - אסיה)" />

<img src="media/image2.png" style="width:7.16528in;height:3.85589in"
alt="צפון הקווקז – ויקיפדיה" />

<span dir="rtl">ההיסטוריה של הקווקז (הדרומי והצפוני) מסובכת ביותר.
השלטון באיזור עבר אינסוף תהפוכות. אם נתחיל מהתקופה העתיקה (המאות
האחרונות לפני הספירה) נוכל למנות עמים שחלקם לא שמענו את שמעם, ששלטו
באיזור:</span>

<span dir="rtl">הסקיתים, האלאנים, הרומאים, הביזנטים, הפרתים, הסאסאנים,
הגיאורגים, הערבים, הכוזרים, המונגולים, העותומאנים, ושוב הפרסים, הרוסים
בתקופת הצאר, רוסיה הסובייטית, והיום הקווקז הצפוני בידי רוסיה, והדרומי
מדינות עצמאיות (אז'רביגן, גיאורגיה, ארמניה).</span>

<span dir="rtl">אין פלא שידיעותינו על ההיסטוריה של יהדות הקווקז, ובעיקר
הקווקז הצפוני, מועטות ביותר. במושג "יהודים הרריים" אנחנו מתכוונים ליהודי
הקווקז, להוציא את יהודי ארמני, רוב יהודי גיאורגיה ובכלל היהודים שהגיעו
לקווקז בתקופה הסובייבטית, בעיקר לאברביג'ן.</span>

<span dir="rtl">היהודים ההרריים, או יהודי ההרים, או יהדות קווקז, היום,
מונים (בהשערה) כ 120 אלף, מתוכם כ 80 אלף בישראל, והשאר מפוזרים בעולם.
מספרים משוערים, כמובן.</span>

<span dir="rtl">מעטים מאוד נותרו בארצות מוצאם.</span>

<span dir="rtl">האזורים שבהן חיו יהודים אלה במשך מאות רבות של שנים, הם
היום הפרובינציות המוסלמיות של רוסיה (דאגסטן, צ'צניה, קברדינו-בלקריה) וגם
אזרביג'ן, וגיאורגיה. אבל בשתי המדינות האחרונות היו רק חלק מהאוכלוסיה,
ובגיאורגיה מיעוט קטן בין היהודים.</span>

<span dir="rtl">כל השמות שמנינו הם שמות שהאחרים מכנים את היהדות הזאת.
יהודי ההרים מכנים את עצמם "ג'והור", פשוט "יהודים", בשפה שהם מדברים, שהיא
ג'והורי. (הכינוי "יהודים הרריים" הוא הכינוי הרוסי, "גורסקי
יבריי").</span>

<span dir="rtl">ומכאן, כבר מובן, שיהודי ההרים דיברו בשפה שלהם (שאינה
אידיש, ואינה לאדינו...). אך כמו אידיש, הם כתבו באותיות עבריות. ואפילו
לשפה זו יש מספר ניבים.</span>

<span dir="rtl">לפי המסורת שלהם, מסורות הנפוצות בקהילות יהודיות יציבות
ועתיקות, מוצאם מגלות עשרת השבטים בימי אשור (700 לפנה"ס), או מגלות בבל
(500 לפנה"ס).</span>

<span dir="rtl">הם לא היחידים שיש להם מסורת זו, שבדרך כלל נובעת מחוסר
תעודות היסטוריות אמיתיות....</span>

<span dir="rtl">חוקרים מניחים שיהודי ההרים הראשונים הגיעו מפרס, בתקופת
שלטון האימפריה הסאסאנית, בין המאה השלישית למאה השביעית לספירה. חוקרים
אחרים מניחים שקהילות יהודיות היו באיזור אמנם מתקופה זו, אך רצף של קהילות
יהודיות בקווקז הוא רק מארבע מאות השנים האחרונות בערך.</span>

<span dir="rtl">סיבה טובה לייחס את מוצאם של יהודי ההרים ליהודי פרס, היא
שפתם. הג'והורי היא שפה שיסודה בדרום פרס, כמובן, עם תוספת מילים עבריות,
ארמיות, ערביות ועוד.</span>

<span dir="rtl">מי שמעוניין באינפורמציה רבה יותר על השפה, ימצא אותה ברשת
באנגלית בחיפוש המילה</span> JUHURI<span dir="rtl">. היום השפה הזאת נחשבת
לשפה העומדת בסכנת הכחדה.</span>

<span dir="rtl">כדי לסבך עוד את הנושא, דוברים של שפה דומה מאוד הם
הטאטים, שבט מוסלמי פרסי שנדד גם הוא כנראה במאה החמישית לאזורים אלה,
ומהווה בו מיעוט קטן של עשרות אלפים.</span>

<span dir="rtl">לכן הג'והורי מכונה גם יהודית-טאטית או טאטית-יהודית.
ובכלל יש השערות שונות ביחס לאפשרות שהטאטים הם יהודים שהתאסלמו, או
להיפך...</span>

<span dir="rtl">בכלל היו תקופות רבות של המרות דת באזורים אלה, בין נצרות,
אסלאם ויהדות. בין השאר גיור של כוזרים, שעד היום מתלבטים החוקרים, בין
אגדה לאמת היסטורית.</span>

<span dir="rtl">במאות האחרונות עסקו יהודי ההרים בחקלאות ובמסחר.</span>

<span dir="rtl">למרות שהיו להם קשרים עם קהילות יהודיות אחרות, ושמרו על
מנהגי היהדות, לא ידוע על ישיבות, בתי מדרש, או ספרות מקומית עד המאה ה-19
ממש, שאז הוגבר הקשר בין הקהילות העירוניות של יהודי הקווקז ובין יהדות
אירופה, פרס ועירק.</span>

<span dir="rtl">את הרשימה (החלקית...) של השולטים באיזור כבר מנינו. נוסיף
את הגרוע מכולם (והיו רבים לא נחמדים ליהודים גם קודם), השלטון
הנאצי.</span>

<span dir="rtl">בתקופת השואה, נפגעה יהדות הקווקז אך לא הושמדה כליל בעיקר
בגלל הזמן הקצר שבו שלטו הנאצים באזור (עד אחרי מפלתם בסטלינגרד).</span>

<span dir="rtl"><u>מתוך בלוג של הספריה הלאומית ברשת:</u></span>

<span dir="rtl">ביולי 1942 החל הצבא הגרמני לכבוש שטחים בצפון הקווקז. אף
על פי שהכיבוש נמשך חודשים ספורים, הוא פגע משמעותית בקהילות היהודיות
שישבו באזור זה. בכפרים כמו בוגדנובקה ומנז'נסקי, שבהם התקיימו קולחוזים
משותפים של יהודי קווקז ויהודי אשכנז, בוצע טבח המוני בבורות הירי. מרבית
הנרצחים היו מקהילות היהודים ההררים יושבי הקווקז</span>.

<span dir="rtl">בתחילה, לא נתנו הנאצים יחס שונה ליהודים בני המקום, וסברו
כי גורלם צריך להיות זהה לזה של יהודי אירופה. הכינוי "היהודים הרריים"
שהשתמשו בו הרוסים, הסגיר את המוצא היהודי של הקבוצה. אך כאשר הצבא הגרמני
כבש את העיר נאלצ'יק, היה מי שניסה לערער על סברה זו כדי להציל את
הקהילה</span>.

<span dir="rtl">מספר היהודים בעיר באותה העת הגיע לאלפים. בצל ההפצצות
הורו הנאצים על היהודים להגיע לרישום אצל קציני האס.אס. המשפחות הראשונות
שנורו היו משפחת איפראימוב ומשפחת שאולוב המכובדות. קבוצה משפיעה של
יהודים, שבראשה עמד מרקל שבייב, ניסתה להדוף את סכנת הכיליון שריחפה מעל
יהודי העיר. הקבוצה ניסתה לגרום לנאצים להאמין כי היהודים ההררים אינם
נמנים עם הגזע היהודי, אלא שהם שבט עצמאי המכונה "טאט" ומשתייך לעמי
הקווקז. לצורך כך הם נעזרו בקשריהם הטובים עם האוכלוסייה המוסלמית המקומית.
ראש המועצה הלאומית של קברדינו-בלקריה פנה למפקדה הנאצית בבקשה להתייחס אל
היהודים ההררים כאל אחד מעמי הקווקז</span>.

<span dir="rtl">הצבא הגרמני, שמתוך סיבות פוליטיות וצבאיות נקט משנה
זהירות עם האוכלוסייה המוסלמית המקומית, עיכב את הפקודה להשמדת יהודי העיר
במשך חודשיים. בזמן הזה יהדותם של בני הקבוצה נחקרה על ידי מכוני המחקר
הגרמניים, ובראשם המשרד לענייני הגזע של המפלגה הנאצית. נבדקו שאלות המוצא
המשותף עם יהודי אירופה; נבחנו סמלים דתיים, ספרות, לבוש מסורתי, מנהגים
ולשון מדוברת. הקהילה היהודית כולה ניסתה לטשטש את הסממנים היהודים. רבים
החביאו וקברו בחצרות בתיהם ספרים ותשמישי קדושה</span>.

<span dir="rtl">בתקופה הסובייטית, ובעיקר לאחר מלחמת העולם השנייה, סבלו
יהודי הקווקז מהמדיניות של מחיקת תרבויות ובעיקר דתות. לא רק הדת נאסרה,
אלא גם בבתי הספר נאלצו ללמד בשפה הרוסית, ולהימנע משפתם, הג'והורי.
לשלטונות היו נטיות אנטישמיות חזקות. אין פלא שלאחר נפילת השלטון הסובייטי,
כמעט לא נותרו יהודים בקווקז.</span>

<span dir="rtl">מתוך "הצבי" 15 בפברואר 1895.</span>

<span dir="rtl">(עיתונו של אליעזר בן יהודה מ 1884 עד 1915).</span>

[<img src="media/image3.jpeg" style="width:6.61979in;height:0.64583in"
alt="חסימת תמונה" /><img src="media/image4.jpeg" style="width:6.52083in;height:3.63815in"
alt="חסימת תמונה" />](https://www.nli.org.il/he/newspapers/hzv/1895/02/15/01/article/13?&e=-------he-20--1--img-txIN%7ctxTI--------------1)

[<img src="media/image5.jpeg" style="width:6.625in;height:3.52654in"
alt="חסימת תמונה" />](https://www.nli.org.il/he/newspapers/hzv/1895/02/15/01/article/13?&e=-------he-20--1--img-txIN%7ctxTI--------------1)

[<img src="media/image6.jpeg" style="width:6.58333in;height:2.71436in"
alt="חסימת תמונה" />](https://www.nli.org.il/he/newspapers/hzv/1895/02/15/01/article/13?&e=-------he-20--1--img-txIN%7ctxTI--------------1)

[<img src="media/image7.jpeg" style="width:6.55208in;height:5.67315in"
alt="חסימת תמונה" />](https://www.nli.org.il/he/newspapers/hzv/1895/02/15/01/article/13?&e=-------he-20--1--img-txIN%7ctxTI--------------1)

[<img src="media/image8.jpeg" style="width:6.5in;height:2.26in"
alt="חסימת תמונה" />](https://www.nli.org.il/he/newspapers/hzv/1895/02/15/01/article/13?&e=-------he-20--1--img-txIN%7ctxTI--------------1)

[<img src="media/image9.jpeg" style="width:6.63542in;height:2.12333in"
alt="חסימת תמונה" />](https://www.nli.org.il/he/newspapers/hzv/1895/02/15/01/article/13?&e=-------he-20--1--img-txIN%7ctxTI--------------1)

<img src="media/image10.jpeg" style="width:4.82292in;height:5.16741in"
alt="תמונה שמכילה טקסט, אדם, חוץ, עמידה התיאור נוצר באופן אוטומטי" />

<span dir="rtl">יהודים הרריים בתלבושת מסורתית</span>

<span dir="rtl">והנה תיאור מימינו אנו, מאתר <u>מורשת קהילות ישראל</u>
ברשת.</span>

<span dir="rtl">תיאור זה, מתייחס לתקופה שאחרי התיאור של חיים השל
ברווארטן, פרט לשורות הראשונות. כלומר, בעיקר למאה העשרים.</span>

<span dir="rtl"><u>בלפור חקק – קהילת יהודי קווקז.</u></span>

<span dir="rtl">(בלפור חקק עצמו הוא ממוצא עירקי ולא מיהודי ההרים)</span>

**<span dir="rtl">תרבות וספרות</span>**

<span dir="rtl">יהודי הקווקז דיברו בשפה תאתית- יהודית , אך כתבו בעברית.
כך כתב מתתיהו כהן מזרחי את ספרו "קול מבשר" בראשית המאה התשע עשרה,
ובראשית המאה העשרים כתב הרב יוסף בן חיים שור שירה עברית ציונית. הרב יעקב
יצחקי חיבר ב-1870 את המילון "אוצר המלים של השפה התאתית יהודית", וכל
המלים מתורגמות שם לעברית.</span>

<span dir="rtl">פורסמו ספרים ועיתונים בשפה התאתית יהודית, ועם הזמן חל
מעבר מהוראה בשפה תאתית יהודית לשפה הרוסית. ב-1935 קם תיאטרון שהציג מחזות
בשפה התאתית יהודית, אך הוא שרד 11 שנים בלבד. בימי הטרור של סטאלין כנגד
סופרים, נכלאו כמה סופרים יהודים שכתבו בשפה תאתית יהודית. חלקם גויסו לצבא
ונפלו בחזית. המשורר דניאל אתנילוס (1968-1915) היה הפורה ביותר ועבר לגור
במוסקבה , שם ספג השפעות מחוגי המשוררים הרוסיים. עם השנים קמה קבוצה גדולה
של יוצרים הכותבים בשפה הרוסית. גלי העלייה הרבים לארץ הצמיחו קבוצה גדולה
של יוצרים הפועלים כאן בארץ . ב-1999 הוקם בישראל איגוד של סופרים מן
היהודים ההרריים.</span>

<span dir="rtl"> </span>

**<span dir="rtl">דת ומסורת</span>**

<span dir="rtl">קהילת היהודים ההרריים התגלתה כקהילה בעלת מסורת פולחנית
חזותית עשירה: התגלו בבתי הכנסת רימונים, ידיים לתורה, כתר , קולמוס וציץ.
עקב המרד של עמי הקווקז נגד הכובש הרוסי (1859-1834) שרדו רק מעט מתשמישי
הקדושה שהיו בבתי הכנסת. מרבית כלי המתכת באזור נוצרו בידי אומנים מוסלמים,
והיו רק יהודים בודדים שעסקו בצורפות. עם זאת ,למרות ההשפעות הסביבתיות על
עיצוב תשמישי הקדושה, ניכרת השפעה של מסורות יהודיות. צורת הרימונים,
עיטוריהם , הכתובות החקוקות עליהם ושמותיהם מעידים על קשר עם קהילות
היהודים בפרס.</span>

<span dir="rtl"> </span>

**<span dir="rtl">מחזור החיים</span>**

<span dir="rtl">ארבע תחנות מחזור החיים הן: לידה, בגרות , נישואין
ומוות.</span>

<span dir="rtl">לידה: נשים נהגו להסתיר את הריונן, ונהגו לשחררה מכל
העבודות הקשות. הלידה התקיימה בבית, בסיוע מיילדת (מומו). הלידה הייתה
בעמידה או בכריעה על הברכיים. לידת בן נחשבה לברכה ולידת בת נחשבה עלבון
למשפחה ובעיקר לאב. הולדת בן נחגגה בחגיגה גדולה (גופרה גושה) והקרואים
יצאו בתהלוכה עליזה מבית הורי היולדת עד ביתו של הזוג הצעיר. בברית המילה
הביאו את התינוק ל"כיסא אליהו" דרך שורת גברים קרובי משפחה שהעבירו אותו
מיד ליד כסמל לשרשרת הדורות. הסב מצד האם מסר את הילד לסנדק.</span>

<span dir="rtl">בר מצווה: יהודי הקווקז לא נהגו לחוג בר מצווה. לעיתים
נהגו בזמן החתונה לקיים לחתן את טקס בר המצווה.</span>

<span dir="rtl">חתונה: התקשרות הנישואין נעשתה באמצעות שדכנית (אילצ'ה).
לפעמים כשהורי הכלה סרבו לשידוך רווח מנהג של חטיפת המיועדת בהסכמתה.
החטיפה גרמה בושה להורי הכלה שלא שמרו על כבודה, ובעקבות החטיפה אורגנה
סולחה לצורך קיום הנישואין. המשא ומתן בין המשפחות נסב בעיקר גובה המוהר
ששילם אבי החתן לאבי הכלה. לפני החתונה נערך טקס ארוסין (גידושי- קידושין),
שבמהלכו נחתמו התנאים. מסיבת החתונה נמשכה ארבעה עד עשרה ימים.</span>

<span dir="rtl">אנחנו רואים השפעות רבות של מנהגים מקומיים. </span>

<span dir="rtl"><u>מנהיג מקומי, רב, כותב ספרים וציוני, היה הרב יעקב
יצחקי, שהוזכר לעיל.</u></span>

<span dir="rtl">נולד ב 1846 בדרבנט, דגאסטן, ונפטר ב 1917
בירושלים.</span>

<img src="media/image11.jpeg" style="width:2.60417in;height:2.61458in"
alt="תמונה שמכילה טקסט, אדם, ישן, לבן התיאור נוצר באופן אוטומטי" />

<span dir="rtl">נולד
ב[דרבנט](https://he.wikipedia.org/wiki/%D7%93%D7%A8%D7%91%D7%A0%D7%98)</span> <span dir="rtl">שב[דאגסטן](https://he.wikipedia.org/wiki/%D7%93%D7%90%D7%92%D7%A1%D7%98%D7%9F)</span> <span dir="rtl">לרב
יצחק בן יעקב ולנעמה, אביו שימש כרבם ומנהיגם של יהודי קווקז בין
השנים </span>[1817](https://he.wikipedia.org/wiki/1817)–[1846](https://he.wikipedia.org/wiki/1846) [<span dir="rtl">למד
תורה</span>](https://he.wikipedia.org/wiki/%D7%9C%D7%99%D7%9E%D7%95%D7%93_%D7%AA%D7%95%D7%A8%D7%94) <span dir="rtl">מאביו
וכן למד ב[בית ספר
ריאלי](https://he.wikipedia.org/w/index.php?title=%D7%91%D7%99%D7%AA_%D7%A1%D7%A4%D7%A8_%D7%A8%D7%99%D7%90%D7%9C%D7%99&action=edit&redlink=1)</span> [<span dir="rtl">לימודי
חול</span>](https://he.wikipedia.org/wiki/%D7%9C%D7%99%D7%9E%D7%95%D7%93%D7%99_%D7%97%D7%95%D7%9C) <span dir="rtl">ואת
השפה
ה[רוסית](https://he.wikipedia.org/wiki/%D7%A8%D7%95%D7%A1%D7%99%D7%AA)</span>.
<span dir="rtl">אך עם זאת, התנגד בהמשך ל[תנועת
ההשכלה](https://he.wikipedia.org/wiki/%D7%AA%D7%A0%D7%95%D7%A2%D7%AA_%D7%94%D7%94%D7%A9%D7%9B%D7%9C%D7%94)</span>.
<span dir="rtl">בשנת </span>[1868](https://he.wikipedia.org/wiki/1868)
<span dir="rtl">, כשמלאו לו 22 שנה, התמנה על ידי אביו ובהסכמת נכבדי
העדה, לרב ראשי ו[אב בית
דין](https://he.wikipedia.org/wiki/%D7%90%D7%91_%D7%91%D7%99%D7%AA_%D7%93%D7%99%D7%9F)</span> <span dir="rtl">למדינות
דאגסטן. במהלך כהונתו הוא עמד בקשרים עם רבנים שונים בתקופתו, ובמיוחד הרבה
להחליף אגרות עם גדולי הרבנים
ב[רוסיה](https://he.wikipedia.org/wiki/%D7%A8%D7%95%D7%A1%D7%99%D7%94)</span>, [<span dir="rtl">פולין</span>](https://he.wikipedia.org/wiki/%D7%A4%D7%95%D7%9C%D7%99%D7%9F), [<span dir="rtl">טורקיה</span>](https://he.wikipedia.org/wiki/%D7%98%D7%95%D7%A8%D7%A7%D7%99%D7%94), [<span dir="rtl">פרס</span>](https://he.wikipedia.org/wiki/%D7%9E%D7%9E%D7%9C%D7%9B%D7%AA_%D7%A4%D7%A8%D7%A1), [<span dir="rtl">כורדיסטן</span>](https://he.wikipedia.org/wiki/%D7%9B%D7%95%D7%A8%D7%93%D7%99%D7%A1%D7%98%D7%9F) <span dir="rtl">ו[ארץ
ישראל](https://he.wikipedia.org/wiki/%D7%90%D7%A8%D7%A5_%D7%99%D7%A9%D7%A8%D7%90%D7%9C)</span> <span dir="rtl">וכן
עם קהילות באירופה ועם משה מונטיפיורי.</span>

<span dir="rtl">הרב יצחקי הטיף לקהילתו לעלות
ל[ישראל](https://he.wikipedia.org/wiki/%D7%99%D7%A9%D7%A8%D7%90%D7%9C)</span> <span dir="rtl">ורבים
עלו אליה ביוזמתו.
בשנת [ה'תרס"ז](https://he.wikipedia.org/wiki/%D7%94%27%D7%AA%D7%A8%D7%A1%22%D7%96),
\[1907\] לאחר ארבעים שנות כהונה כרבה הראשי של דאגסטן, התפטר מתפקידו ועלה
ל[ארץ
ישראל](https://he.wikipedia.org/wiki/%D7%90%D7%A8%D7%A5_%D7%99%D7%A9%D7%A8%D7%90%D7%9C)</span> <span dir="rtl">עם
אשתו ושני בניו. ילדיו האחרים: דוד, מאיר, חנה ונפתלי - נשארו בקווקז. לפני
העלייה, יצר קשר עם [מנחם
אוסישקין](https://he.wikipedia.org/wiki/%D7%9E%D7%A0%D7%97%D7%9D_%D7%90%D7%95%D7%A1%D7%99%D7%A9%D7%A7%D7%99%D7%9F)</span>,
<span dir="rtl">מנהל [הועד המרכזי של חובבי
ציון](https://he.wikipedia.org/wiki/%D7%97%D7%95%D7%91%D7%91%D7%99_%D7%A6%D7%99%D7%95%D7%9F)</span> <span dir="rtl">באודסה
על מנת לרכוש קרקע לקהילתו בארץ
ישראל</span>[<sup>\[3\]</sup>](https://he.wikipedia.org/wiki/%D7%99%D7%A2%D7%A7%D7%91_%D7%99%D7%A6%D7%97%D7%A7%D7%99#cite_note-3).

<span dir="rtl">בשנת [ה'תרס"ח](https://he.wikipedia.org/wiki/%D7%94%27%D7%AA%D7%A8%D7%A1%22%D7%97)</span> ([1908](https://he.wikipedia.org/wiki/1908))
<span dir="rtl">הניח [אבן
פינה](https://he.wikipedia.org/wiki/%D7%90%D7%91%D7%9F_%D7%A4%D7%99%D7%A0%D7%94)</span> <span dir="rtl">וייסד
את
ה[מושבה](https://he.wikipedia.org/wiki/%D7%9E%D7%95%D7%A9%D7%91%D7%94)</span> [<span dir="rtl">באר
יעקב</span>](https://he.wikipedia.org/wiki/%D7%91%D7%90%D7%A8_%D7%99%D7%A2%D7%A7%D7%91) <span dir="rtl">שנקראה
על שמו. הוא ואשתו חסידה התיישבו
ב[ירושלים](https://he.wikipedia.org/wiki/%D7%99%D7%A8%D7%95%D7%A9%D7%9C%D7%99%D7%9D),
ושם המשיך בלימוד תורה ובכתיבה. ב[מלחמת העולם
הראשונה](https://he.wikipedia.org/wiki/%D7%9E%D7%9C%D7%97%D7%9E%D7%AA_%D7%94%D7%A2%D7%95%D7%9C%D7%9D_%D7%94%D7%A8%D7%90%D7%A9%D7%95%D7%A0%D7%94)</span> <span dir="rtl">סבל
ממצוקת [רעב](https://he.wikipedia.org/wiki/%D7%A8%D7%A2%D7%91)</span> <span dir="rtl">וממחלות,
ושני בניו נלקחו לשרות עבודה ב[צבא
הטורקי](https://he.wikipedia.org/wiki/%D7%A6%D7%91%D7%90_%D7%94%D7%90%D7%99%D7%9E%D7%A4%D7%A8%D7%99%D7%94_%D7%94%D7%A2%D7%95%D7%AA%27%D7%9E%D7%90%D7%A0%D7%99%D7%AA)</span>.
<span dir="rtl">ב[ז'
בסיוון](https://he.wikipedia.org/wiki/%D7%96%27_%D7%91%D7%A1%D7%99%D7%95%D7%95%D7%9F)</span> [<span dir="rtl">ה'תרע"ז</span>](https://he.wikipedia.org/wiki/%D7%94%27%D7%AA%D7%A8%D7%A2%22%D7%96) - [1917](https://he.wikipedia.org/wiki/1917) <span dir="rtl">נפטרה
רעייתו כשהייתה בת 69, ושבועיים אחר כך נפטר גם הוא, ונקבר ב[בית הקברות
בהר
הזיתים](https://he.wikipedia.org/wiki/%D7%91%D7%99%D7%AA_%D7%94%D7%A7%D7%91%D7%A8%D7%95%D7%AA_%D7%91%D7%94%D7%A8_%D7%94%D7%96%D7%99%D7%AA%D7%99%D7%9D)</span>.

<span dir="rtl">כ 80000 מיהודי הקווקז נמצאים בישראל היום. ביניהם כמה
מפורסמים:</span>

<span dir="rtl">יפה ירקוני מוצאה מבקו אז'רביג'ן.</span>

<span dir="rtl">משפחת אדם, יקותיאל, אודי, עומר מוצאה מדרבנט
דאגאסטן.</span>

<span dir="rtl">שרית חדד גם היא בת להורים שעלו מדרבנט.</span>

<span dir="rtl">בשנים האחרונות יש התארגנות של יהודים ממוצא
קווקזי.</span>

<span dir="rtl">זה הסמל של הקונגרס העולמי של היהודים ההררים.</span>

<img src="media/image12.jpeg" style="width:2.60417in;height:1.92708in"
alt="תמונה שמכילה טקסט, אוסף תמונות, כלי חרס, גביע התיאור נוצר באופן אוטומטי" />

<span dir="rtl">קיימים כמה אתרים ברשת, למשל</span>
[https://web.archive.org/web/20100206013126/http://kavkaz.org.il<span dir="rtl">/</span>](https://web.archive.org/web/20100206013126/http://kavkaz.org.il/)

<span dir="rtl">ואחרים.</span>

<span dir="rtl">מחקר מעניין על יהודי דרבנד (העיר הגדולה בדרום דאגסטן)
וסביבתה עשה אריאל ישי, מחדרה, כנראה בכוחות עצמו. מפורסם ברשת באתר הכולל
גם סרטונים קצרים, תמונות, ועוד.</span>
<https://www.kehilatderbend.co.il/blank>

<span dir="rtl">אריאל ישי, עוסק בתחום קטן של יהודי הקווקז, דרבנט
וסביבתה, בחוף הים הכספי. לטענתו ראשית היישוב היהודי הוא במאה ה-17,
ודווקא על ידי יהודים מגיאורגיה ואירופה.</span>

**<span dir="rtl"><u>עדת ישראל הכספית</u></span>**

**<span dir="rtl"><u>יוצאי קהילות ישראל , גיאורגיה ואירופה , בחסות מלכי
פרס בישובי החוף הכספי הפרסי במאה ה-17 מייסדים את 'עדת ישראל
הכספית'.</u></span>**

​

<span dir="rtl">מימי קדם ערי נמל - תחנות על נתיבי תחבורה הראשיים, שימשו
כתחנות בינים את הקבוצות אתניות השונות.</span>

<span dir="rtl">גם ערי החוף הכספי אירחו אוכלוסיות שונות.  האגם הכספי,
מוכר יותר כים הכספי (אורכו המירבי 1030 ק"מ), משמש מרחב התחבורתי הימי
לערי הנמל לאורך דרך המסחר בין אסיה למזרח התיכון שעוברת דרך החוף המערבי
הכספי. </span>

<span dir="rtl">עיר - מבצר, דֵרְבֵּנְד, היושבת על החוף המערבי של ים הכספי, על
דרך המסחר הראשי, כסף הצפוני של פרס  מימי חוסרוב הראשון אנושירוון שליט
פרס בשנים 531 – 579.  במאות ה-17 וה–18, דרבנד היא בירת המחוז הצפוני
ביותר בפרס, היא בעלת שני מפרצים המשמשים כנמלים על הנתיב הימי.</span>

<span dir="rtl">אסטרחאן (רוסיה) -פַרָחְעַבָּד (פרס).  </span>

<span dir="rtl">מהעדויות ששרדו ידועות קהילות ישראל מהמאה ה–17 והן
משוערות כמייסדות העדה הכספית והן תחת חסות מלכי פרס:</span>

<span dir="rtl">                  </span>

<span dir="rtl">**פַרָחְעַבָּד -**  בשנת 1613... יהודים מגרוזיה (יחד עם בני
עמים אחרים) הובאו לאיראן וישבו בפרח – אבאד (בידי השאה עבבס הגדול). 
מטרתו של השאה הייתה להרוס את כלכלת גרוזיה ולסייע בפיתוח תעשיית המשי
באזור ...  (כעבור כ-54 שנים קהילת פַרָחְעַבָּד מתפזרת). </span>

<span dir="rtl"> </span>

<span dir="rtl">**רֵשְט -** בשנת 1691 בסביבת העיר, מתגלות קהילות ישראל
שחיים תחת חסות השאה.</span>

<span dir="rtl"> </span>

<span dir="rtl">**דֵרְבֵּנְד -**  בשנת 1686 בקירבת העיר מתגלה ישוב **ג'וּהוּד
בּוּלַג** (המעיין היהודי), תחת חסות השאה.      </span>

<span dir="rtl">העדות הקדומה ביותר להימצאות ישראל בסביבת דרבנד היא מצבת
ישראל משנת התמ"ו (1686) בימים שבדרבנד ישב נציב השאה **אליגולה - סולטן
דרבנדי.**  כעבור מספר חודשים בשנת 1687 הוחלף נציב בדרבנד ושמו
היה **יסאק - סולטן דרבנד.**         </span>

<span dir="rtl">זו היא תקופה שקהילת ישראל ממזנדרן כבר התפזרה ובגילאן
ישראל רק החלה להופיע, ובקרבת דרבנד התמקמה קהילת ''המעיין היהודי"</span>

<img src="media/image13.png" style="width:3.66667in;height:4.77083in" />

<span dir="rtl">מצבה משנת 1686 ב"ג'והוד בולג" (מעיין היהודי) ,ישוב ישראל
בנסיכות דרבנד כ – 4.5 ק"מ דרומית לחומה הדרומית של דרבנד.</span>

<span dir="rtl">(</span><https://www.kehilatderbend.co.il/blank>
<span dir="rtl">סרטים, 60 שניות)</span>

<span dir="rtl">עבודת מחקר לתואר דוקטור, על ידי חן ברם:</span>

<span dir="rtl">קטע מהסיכום.</span>

<span dir="rtl"><u>קטגוריזציה אתנית וריבוי תרבויות - "מבט מהשוליים: הודי
קווקז בין אירופה ואסיה" חיבור לשם קבלת תואר דוקטור לפילוסופיה מאת חן
ברם</u></span>

<span dir="rtl">מכל זאת עולה כי אנו רואים את יהודי קווקז, ואת ההיסטוריה
שלהם, בראש ובראשונה מבעד לפריזמה קולוניאלית. פריזמה זו היא רוסית בעיקרה,
אבל לצידה יש פריזמה יהודית - רוסית, וביניהן יש קשרי גומלין הדוקים
.</span>

<span dir="rtl">אף תיאוריהם של יהודים קווקזיים עצמם את קהילתם אינם
משוחררים מזוויות ראיה אלו. 161 שנות הכיבוש הרוסי יצר תנאים חדשים לייצור
מחדש, או לפחות להגדרה מחדש של זהויות אתניות</span> ,
<span dir="rtl">תהליך שהחל בתקופת השלטון הצארי, והגיע לשיאו בתקופה
הקומוניסטית. השם "יהודי ההר" כמסמן של יהודי קווקז המבדיל אותם מיהודים
אחרים הוא אפוא תוצר מובהק של המפגש עם השלטון הרוסי</span>,
<span dir="rtl">ויהודים אחרים (אשכנזים) שהיו תחת שלטונו.</span>

<span dir="rtl">מה נוכל ללמוד מכאן, חוץ מאשר ידע מסוים על קהילה יהודית
מעניינת ב"פריפריה" של יהדות העולם? וחוץ מאשר הבנה שאנחנו יודעים
מעט....</span>

<span dir="rtl">כרגיל, היסטוריה נוצרת על ידי פוליטיקה. קל לראות, למשל,
את רגשי העליונות, של הכתב בעיתון "הצבי".</span>

<span dir="rtl">כדי ללמוד יותר, צריך לחפור ולחפור, כדי להקטין את ערפל
הפוליטיקה ולהגדיל את משקל העדויות (ובמקרה זה העדויות מהתקופות העתיקות
כמעט ואינן קיימות).</span>

<span dir="rtl">אלא אם כן, אנחנו רוצים לייצרה מחדש בהתאם לאינטרס הפוליטי
שלנו...</span>

<span dir="rtl"></span>
