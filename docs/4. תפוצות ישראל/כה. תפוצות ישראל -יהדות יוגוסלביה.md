<span dir="rtl"><u>תפוצות ישראל – יהדות יוגוסלביה</u></span>

<img src="media/image1.gif" style="width:7.4375in;height:4.73958in"
alt="הסכם היסטורי: נרמול יחסים בין סרביה לקוסובו" />

<span dir="rtl"><u>יוגוסלביה על רגל אחת</u></span>

<span dir="rtl">יוגוסלביה ("ארץ הסלבים הדרומיים") הייתה מדינה קצרת ימים,
שהתקיימה כשבעים שנה (תלוי איך סופרים), ולמעשה, הורכבה באופן מלאכותי למדי
מעמים, שהמפריד גדול מהמשותף להם.</span>

<span dir="rtl">לפני מלחמת העולם הראשונה היה איזור הבלקן מחולק בין
האימפריה העות'מנית, האימפריה האוסטרו-הונגרית, ומדינות עצמאיות.  
חלק מהמדינות העצמאיות היו בעבר תחת השלטון העות'מני (כמו יוון, אלבניה,
סרביה).</span>

<span dir="rtl">דווקא מונטנגרו הקטנה שמרה על עצמאות רוב השנים...</span>

<span dir="rtl">גם חלק מהאזורים המסומנים תחת שלטון אוסטרו-הונגריה ב 1914
(ערב מלחמת העולם הראשונה) היו תחת שלטון העות'מנים בעבר, כמו בוסניה
הרצגובינה.</span>

<img src="media/image2.jpeg" style="width:7.16528in;height:5.16181in"
alt="תמונה שמכילה מפה התיאור נוצר באופן אוטומטי" />

<span dir="rtl">אחרי המלחמה "נעלמו" שתי האימפריות הגדולות, ואז התאחדו
שלוש מדינות קטנות, סרביה, קרואטיה וסלובניה לממלכה (המלך אלכסנדר
קראג'ורג'ביץ') שנקרא יוגוסלביה (ארץ הסלבים הדרומיים). באמצעות שליטת
המדינות שהתאחדו, כללה יוגוסלביה גם את בוסניה והרצגובינה, צפון מקדוניה,
קוסובו, ומונטנגרו.</span>

<img src="media/image3.jpeg" style="width:6.67708in;height:4.76299in"
alt="תמונה שמכילה מפה התיאור נוצר באופן אוטומטי" />

<span dir="rtl">במלחמת העולם השנייה היה האיזור בשליטת גרמניה הנאצית.
הנאצים גורשו בעיקר על ידי הפרטיזנים בראשותו של טיטו, ששלט אחר כך
ביוגוסלביה עד מותו, במשטר קומוניסטי עצמאי מברה"מ.</span>

<span dir="rtl">אחרי מותו התחילה יוגוסלביה להתפרק ועד 2006 התפרקה כליל
למדינותיה השונות.</span>

<span dir="rtl">המדינות שהופיעו אחרי התפרקות יוגוסלביה הן, למעשה מדינות
היסטוריות:</span>

<span dir="rtl">מקדוניה (הצפונית), סרביה, מונטנגרו, בוסניה-הרצגובינה,
קרואטיה, סלובניה, וקוסובו שהיא "כמעט מדינה".</span>

<span dir="rtl">ההבדלים התרבותיים בין המדינות מסבירים את אי היציבות של
המדינה היוגוסלבית.</span>

<table>
<colgroup>
<col style="width: 16%" />
<col style="width: 16%" />
<col style="width: 16%" />
<col style="width: 17%" />
<col style="width: 16%" />
<col style="width: 16%" />
</colgroup>
<thead>
<tr>
<th><strong><span dir="rtl">מדינה</span></strong></th>
<th><strong><span dir="rtl">שפה רשמית</span></strong></th>
<th><strong><span dir="rtl">כתב</span></strong></th>
<th><strong><span dir="rtl">דת עיקרית</span></strong></th>
<th><strong><span dir="rtl">מספר תושבים</span></strong></th>
<th><strong><span dir="rtl">בירה</span></strong></th>
</tr>
</thead>
<tbody>
<tr>
<td><span dir="rtl">מקדוניה הצפונית</span></td>
<td><span dir="rtl">מקדונית וגם אלבנית</span></td>
<td><p><span dir="rtl">קירילי</span></p>
<p><span dir="rtl">אלבני, קרוב ללטיני.</span></p></td>
<td><p><span dir="rtl">נצרות אורתודוקסים</span></p>
<p><span dir="rtl">כ 30% מוסלמים.</span></p></td>
<td><span dir="rtl">2 מיליון</span></td>
<td><span dir="rtl">סקופיה</span></td>
</tr>
<tr>
<td><span dir="rtl">סרביה</span></td>
<td><span dir="rtl">סרבית</span></td>
<td><p><span dir="rtl">לטיני</span></p>
<p><span dir="rtl">וקירילי</span></p></td>
<td><span dir="rtl">נצרות אורתודוקסית</span></td>
<td><span dir="rtl">7 מיליון</span></td>
<td><span dir="rtl">בלגרד</span></td>
</tr>
<tr>
<td><span dir="rtl">מונטנגרו</span></td>
<td><span dir="rtl">מונטנגרית (ניב סרבית)</span></td>
<td><span dir="rtl">קירילי</span></td>
<td><span dir="rtl">נצרות אורתודוקסית</span></td>
<td><span dir="rtl">פחות ממיליון</span></td>
<td><span dir="rtl">פודגוריצה</span></td>
</tr>
<tr>
<td><span dir="rtl">בוסניה הרצגובינה</span></td>
<td><p><span dir="rtl">אין.</span></p>
<p><span dir="rtl">בוסנית סרבית וקרואטית.</span></p></td>
<td></td>
<td><p><span dir="rtl">כ 50% מוסלמים.</span></p>
<p><span dir="rtl">השאר אורתודוקסים וקתולים.</span></p></td>
<td><span dir="rtl">3 מיליון.</span></td>
<td><span dir="rtl">סרייבו</span></td>
</tr>
<tr>
<td><span dir="rtl">קרואטיה</span></td>
<td><span dir="rtl">קרואטית</span></td>
<td><span dir="rtl">לטיני</span></td>
<td><span dir="rtl">קתולים</span></td>
<td><span dir="rtl">4 מיליון</span></td>
<td><span dir="rtl">זאגרב</span></td>
</tr>
<tr>
<td><span dir="rtl">סלובניה</span></td>
<td><span dir="rtl">סלובנית</span></td>
<td><span dir="rtl">לטיני</span></td>
<td><span dir="rtl">קתולים</span></td>
<td><span dir="rtl">2 מיליון.</span></td>
<td><span dir="rtl">ליובליאנה</span></td>
</tr>
</tbody>
</table>

<span dir="rtl">צריך להעיר שהשפות השונות קרובות מאוד, ומתייחסים אליהם
כניבים של סרבו-קרואטית.</span>

<span dir="rtl">ההרכב הדמוגרפי, והתרבותי (שפה, כתב ודת) משקף שלטונות
ביזנטיים, אוסטרו הונגרים, עות'מנים, ואת העובדה שלמרות שיש למדינות
מאפיינים ייחודיים, תקופות קצרות הייתה להם עצמאות, אם בכלל.</span>

<span dir="rtl"><u>יהדות סרביה</u></span>

<img src="media/image4.gif" style="width:5.35417in;height:5.55208in"
alt="סרביה וקוסובו לאחר הכרזת העצמאות | גילי חסקין – מדריך טיולים" />

<span dir="rtl">ידיעות על יהדות בסרביה ידועות מהמאה ה-13.</span>

<span dir="rtl">ראשוני היהודים הגיעו מאיטליה, ומהעיר דוברובניק
שבקרואטיה. בסוף המאה ה-14 הגיעו יהודים מהונגריה, ומגורשי ספרד במאה
ה-15.</span>

<span dir="rtl">בשיאה הייתה יהדות סרביה לפני השואה, בערך 12 אלף יהודים,
רובם בבלגרד.</span>

<span dir="rtl">אבל הגידול העיקרי היה במאה העשרים אחרי מלחמת העולם
הראשונה.</span>

<span dir="rtl">עד אמצע המאה ה-18 נהנו היהודים מיחס סביר, תחת השלטון
העות'מני, ורבים מהם עסקו במסחר.</span>

<span dir="rtl">ב 1617 הגיע אליה הרב יהודה לירמה מקושטא, הקים בה ישיבה
גבוהה, ובלגרד הפכה בזכותו למרכז תורני משפיע. תלמידו מספר על 400 תשובות
שנכתבו על ידו, אך רוב כתביו אבדו בשריפה שכילתה את הישיבה ואת הספרייה
שלה.</span>

<span dir="rtl">מצב היהודים היה קשה יותר כאשר החלה ב 1804 מלחמת השחרור
של סרביה נגד הטורקים. הממשלה הסרבית העצמאית דאגה לסוחרים הסרבים ואסרה על
יהודים לעסוק במסחר ומקצועות נוספים.</span>

<span dir="rtl">ההגבלות על היהודים נותרו עד 1889.</span>

<span dir="rtl">מספר היהודים פחת. ב 1912 היו כ 5000 יהודים בסרביה,
ולעומת זה האהדה לציונות גברה, בעיקר בקהילות הספרדיות, שהיו רוב. אבל בין
המלחמות הוא גדל שוב עד כ 12 אלף יהודים לפני השואה. וצריך לומר שיש מספרים
אחרים במקורות שונים.</span>

<span dir="rtl">רוב יהודי סרביה נספו בשואה. אך יהודים רבים לחמו בשורות
הפרטיזנים הקומוניסטים. היום חיים בה כשלושת אלפים יהודים.</span>

<span dir="rtl"><u>יהדות מקדוניה הצפונית</u></span>

<img src="media/image5.jpeg" style="width:6.4375in;height:6.46378in"
alt="דוז פואה: מה יש לעשות במקדוניה?" />

<span dir="rtl">יהודים ישבו במקדוניה כבר בתקופה הרומית ביזנטית. מספרם
הגיע לשמונת אלפים בערך לפני מלחמת העולם השניה ורובם נרצחו בשואה. היום
חיים כ 250 יהודים שם, רובם בסקופיה הבירה.</span>

<span dir="rtl">מרכז יהודי חשוב הייתה העיר ביטולה, הנקראת מונאסטיר בפי
היהודים, היוונים והטורקים. כאשר מגיעים יהודי ספרד לעיר, נמצאת בה כבר
קהילה רומניוטית, אך לא מצאתי פרטים על ההיסטוריה שלה. מדובר על קהילה קטנה
ביותר, כי אפילו במאה ה-שש עשרה היו בה 200 בתים של יהודים.</span>

<span dir="rtl">קטנה אבל יהודית. כאשר מתיישבים בה הספרדים הם לא מקימים
בה קהילה אחת, אלא אחת של יהודי אראגון, ואחת של יהודי פורטוגל, ומקיימים
בתי כנסת נפרדים, וכמובן, רבים ביניהם. כאשר בסוף המאה ה-16 נשרפו בתי
הכנסת בשריפה, ולא היה מספיק כסף לבנות יותר מבית כנסת אחד, בנו בית כנסת
לפי נוסח אראגון, לאחר הגרלה, ואז רבו בתוכו...</span>

<span dir="rtl">במאה ה-17 נאסר על לא מוסלמים לבנות בתי כנסת והתפללו
בבתים פרטיים.</span>

<span dir="rtl">בתקופה זו יהודים עוסקים במסחר, ובמלאכות הקשורות בבדי צמר
ועורות, וכנראה מצבם הכלכלי היה טוב, כי ביטולה הייתה גם עיר מפורסמת
בחכמיה.</span>

<span dir="rtl">רבי יוסף בן דוד אבן לב (נפטר ב 1580) היה מגדולי הרבנים
בדורו (זה נמדד לפי השו"ת), נולד בעיר, אך עזב אותה ונעשה אב בית דין
בסלוניקי.</span>

<span dir="rtl">ישב בה גם שלמה מולכו, אנוס שחזר ליהדות, עסק בקבלה מעשית,
חישובי קץ ומשיחיות יחד עם דוד ראובני, נמלט מפורטוגל לביטולה במקדוניה, אך
מאוחר יותר המשיך בנדודים כדי להביא את הגאולה, וסיים את חייו בידי
האינקויזיציה באיטליה ב 1532.</span>

<span dir="rtl">בין רבני ביטולה, דמות מעניינת היא של הרב אברהם גר-צדק
(נפטר 1870) שנולד כיווני אורתודוקסי, והחליט להתגייר אחרי שניצל כאשר
אוניה שנסע בה טבעה. היה דיין ורב בקהילת ביטולה.</span>

<span dir="rtl">במאה ה-19 סבלה העיר משריפה קשה, נעזרה במונטיפיורי ובברון
הירש.</span>

<span dir="rtl">כך נכתבה בג'ואיש כרוניקל הלונדוני ב 1863, פנייתם של רבני
העיר לעזרה:</span>

"<span dir="rtl">לאחר ברכותינו המעטירות לראשך, אנו נאלצים ליידע אתכם,
אויה לנו, כי אש מן השמים פקדה את עירנו וכילתה את בתי הכנסת המפוארים ואת
תלמודי התורה שלנו … קול התורה נשמע והיא מקוננת על שאין עוד מקום ללמוד
אותה</span>."

<span dir="rtl">עשרות מבני הקהילה עלו לישראל, לירושלים. בסוף המאה גדלה
האוכלוסיה היהודית עד למעלה מעשרת אלפים, אך לאחר מוראות מלחמת העולם
הראשונה עזבו אותה רוב היהודים.</span>

<span dir="rtl">וכך כותב נשיא מועצת הקהילה במונאסטיר (בוטילה) :</span>
"<span dir="rtl">מונסטיר!! מונסטיר הכבירה!! בעבר כה עשירה ומשגשגת, אינה
עוד אלא גל חורבות</span>!"

<span dir="rtl"></span>

<span dir="rtl">כאמור, לפני השואה היו כשמונת אלפים יהודים בכל מקדוניה.
רובם בסקופיה ובביטולה.</span>

<span dir="rtl">אך, כמו שהזכרנו בדיון על יהודי בולגריה, הנאצים סיפחו את
מקדוניה לבולגריה, ובלחצם, תוך תמיכת אנטישמים בולגרים, נשלחו יהודי
מקדוניה למחנה טרבלינקה ונרצחו.</span>

<span dir="rtl">כמה עשרות נמלטו והצטרפו לפרטיזנים.</span>

<span dir="rtl">נזכיר בחורה אחת הידועה בין הפרטיזניות היא אסתריה
עובדיה.</span>

<span dir="rtl"></span>

<img src="media/image6.jpeg" style="width:3.33219in;height:2.49931in" /><img src="media/image7.jpeg" style="width:3.51042in;height:5in"
alt="אסתר עובדיה" />

<span dir="rtl">אסתר עובדיה (שכונתה "מארה") נולדה בביטולה, הצטרפה ל"שומר
הצעיר", ואחר כך, כשלמדה בבלגרד, לתנועת הנוער הקומוניסטית היוגוסלבית.
נמלטה מהאקציה ב 1943 והצטרפה לגדוד פרטיזנים. בינואר 1944 התמנתה לקומיסר
פוליטי של הגדוד, הצטיינה בתקיפת תחנת רכבת בעיירה ריסטובאץ, אך נהרגה בקרב
אחר ב 26 באוגוסט 1944. ב 1953 העניק לה טיטו את העיטור "גיבורת
יוגוסלביה".</span>

<span dir="rtl">בירושלים יש רחוב על שמה, ובביטולה גן ילדים על
שמה.</span>

<span dir="rtl">והבאנו את הסיפור רק כדי להראות שגם המקומות הנידחים ביותר
מבחינת תודעתנו מלאים בסיפורי חיים, סיפורי מוות וסיפורי גבורה.</span>

<span dir="rtl">וזו הפילוסופיה מאחורי הסיפורים. כל מקום הוא מרכז
העולם.</span>

<span dir="rtl"><u>יהדות מונטנגרו</u></span>

<span dir="rtl">במרחק לא רב מעיר הבירה פודגוריצה, של מדינה קטנה זו (פחות
ממיליון תושבים), נחפרה עיר רומית בשם דוקליאה, ובה נמצא קבר עם סימנים
יהודיים טיפוסיים. זה לא מפתיע, כי העיר הייתה מרכז צבאי ומסחרי גדול
בתקופה הרומית ומעריכים את תושביה אז ב 70 אלף, וכבר ראינו שיהודים נפוצו
בתקופה זו בכל חופי הים התיכון.</span>

<span dir="rtl">מחקרים רבים לא נעשו לגבי ארץ זו, אם בכלל. אך ברור
שיהודים הגיעו גם לחלקה של מונטנגרו שהיה תחת שליטת העות'מנים. חוקר צ'כי
של ימי הבינים, פרסם עבודה על היהודים במפרץ קוטור, שהיה להם תפקיד חשוב
במסחר עם דוברובניק.</span>

<img src="media/image8.png" style="width:6.28072in;height:6.75653in"
alt="מונטנגרו – מדריך למטייל בוויקימסע" />

<span dir="rtl">מאוחר יותר ידוע על רופא ומשורר יהודי שמקורו בהרצג-נובי.
שמו ישעיה כוהן, שהוגלה לעיר הזאת וכתב על כך ספר.</span>

<span dir="rtl">ידוע גם שהבישוף של קוטור הקצה חלקה בבית הקברות
ליהודים.</span>

<span dir="rtl">לא הייתה אנטישמיות במונטנגרו, וכנראה משום כך מעט היהודים
שם התבוללו.</span>

<span dir="rtl">למרות שהנאצים הצליחו לרצוח חלק מהיהודים, בסוף המלחמה היו
בה יותר יהודים מאשר בתחילתה, כי יהודים ברחו אליה. יחסית קל היה למצוא בה
מקלט, הן בגלל פני השטח ההררי, והן בגלל יחס התושבים.</span>

<span dir="rtl">ואחרי כל זה מעריכים את מספר היהודים במונטנגרו היום בחמש
מאות.</span>

<span dir="rtl"><u>יהדות בוסניה-הרצגובינה</u></span>

<img src="media/image9.jpeg" style="width:7.28125in;height:7.83286in"
alt="בוסניה והרצגובינה: פני הארץ ותושביה - GoTravel" />

<span dir="rtl">לא ידוע על יהודים באיזור זה לפני התקופה
העות'מנית.</span>

<span dir="rtl">בשנת 1541 מתיישבים סוחרים מיוון ומטורקיה בסראייבו.
הטורקים היושבים שם הסתייגו מהיהודים בתקופה זו (שבכלל הייתה קשה ליהודים)
ולכן נבנה רובע יהודי בסראייבו בשם צ'יפוט חאן. במשך השנים השתפר מצב
היהודים בבוסניה, חלק עסקו במסחר עם ארצות אירופה ומצרים ומצבם הכללי השתפר
גם הוא. הוקמו קהילות בערים אחרות.</span>

<span dir="rtl">במאה ה-18 התפתח גם מרכז רבני, שהוציא פסקי הלכה, ופסקה
התלות הקודמת ברבני בלגרד או סלוניקי.</span>

<span dir="rtl">זכויות מלאות קיבלו היהודים רק באמצע המאה התשע עשרה, כאשר
האיזור עובר לשליטת האימפריה האוסטרו הונגרית. אז מגיעים גם אשכנזים
לבוסניה.</span>

<span dir="rtl">מאחר וגם ההשכלה מגיעה, וגם הציונות, הקהילות הנפרדות
מתאחדות, או לפחות מאוחדות בארגונים ציוניים.</span>

<span dir="rtl">יליד סראייבו ידוע, הוא הרב יהודה חי אלקלעי, שנחשב לאחד
ממבשרי הציונות (נפטר ב 1878). בספרו "מנחת יהודה" הוא קורא לעלייה לארץ
ישראל, דיבר על תחיית הלשון העברית ועל פעילות מדינית וכלכלית לשם
ההתיישבות בארץ. בספרו "גורל לה" הוא מציע תוכנית של ציונות מדינית ריאלית.
ובאופן סמלי, ואולי לא, אביו של הרצל היה תלמיד בבית מדרשו של אלקלעי, וסבו
של הרצל היה התוקע בשופר בבית הכנסת של אלקלעי.</span>

<span dir="rtl">לפני השואה מנתה קהילת סראייבו כתשעת אלפים איש.</span>

<span dir="rtl">בכלל, בין המלחמות יהדות סראייבו שגשגה, אומרים שכל
הרופאים בעיר היו יהודים, פעלו חמישה בתי כנסת (אשכנזי אחד, וארבעה
ספרדיים), והקהילה מנתה 9 אלפים יהודים.</span>

<span dir="rtl">רוב יהודי בוסניה נרצחו בשואה, אלו שניצלו נעזרו באיטלקים,
או הצטרפו לפרטיזנים של טיטו. מ 9000 יהודי סראייבו נותרו 2400.</span>

<span dir="rtl">יורם גאון הוא בנו של משה דוד גאון שנולד בעיר טראווניק
שבבוסניה, ועלה לארץ עוד לפני מלחמת העולם הראשונה.</span>

<span dir="rtl">נזכיר עוד את הגדת סראייבו, שכמעט אין לה קשר לסראייבו חוץ
מהעובדה שהיא נמצאת שם. זו ההגדה העתיקה ביותר שידועה היום, והיא נכתבה
וצוירה בשנת 1350 בברצלונה שבספרד. הגיעה ב 1510 לאיטליה, ובשלב מסוים
לסראייבו. נמכרה למוזיאון הלאומי של בוסניה על ידי בעליה בשנת 1894 כתוצאה
ממצוקה. (הידיעות על קורותיה ידועות משטרי מכר שמצורפים להגדה...).</span>

<img src="media/image10.gif" style="width:5.15625in;height:7.67708in"
alt="תמונה שמכילה טקסט, ציור התיאור נוצר באופן אוטומטי" />

<span dir="rtl">מעניין, שכותבי הגדה אלו, מנסים להכניס את משה חזרה להגדה,
כמו שעשו מאוחר הרבה יותר ההגדות הקיבוציות.. כאן, כמובן, רק על ידי תמונות
כי הטקסט קדוש.</span>

<span dir="rtl"><u>יהדות קרואטיה</u></span>

<img src="media/image11.jpeg" style="width:5.71875in;height:5.40625in"
alt="מפה, קרואטיה. מפה, infographic, קרואטיה, ירוק. | CanStock" />

<span dir="rtl">קרואטיה הייתה כבר בגבול שליטת העות'מנים, ולמעשה, שלטו
הטורקים רק על חלק ממנה ורק פחות ממאתיים שנה, במאה ה-16 וה-17. לפני כן
הייתה ממלכה עצמאית בין שנת 600 , כאשר הגיעו אליה הקרואטים, ל 900 בערך,
ואחר כך בשלטון הונגריה, בדרך כלל עם אוטונומיה מסוימת.</span>

<span dir="rtl">אחרי שלטונם של העו'תמנים משתלטת עליה האימפריה
האוסטרו-הונגרית (בית האבסבורג). אחרי מלחמת העולם הראשונה היא מצטרפת
ליוגוסלביה, כאמור.</span>

<span dir="rtl">מעט מאוד ידוע על יהודים בקרואטיה בימים קדומים.</span>

<span dir="rtl">עדויות מסוימות קיימות על יהודי זאגרב. מתעודות זרות ידוע
יהודי במאה ה-14, ובמאה ה-15 ידוע על קיום מוסד נוצרי שתפקידו ללמד מומרים
יהודים את הנצרות.</span>

<span dir="rtl">ב 1526 ברור שיש מספר ניכר של יהודים, כי פרדיננד הראשון
מלך הונגריה מגרש אותם מהעיר...</span>

<span dir="rtl">יהודים חוזרים לעיר אחרי 1700, מהונגריה ואזורים אחרים,
רובם סוחרים, רוכלים, אומנים. ב 1729 שוב מוצא צו רשמי האוסר על התיישבות
יהודים בזאגרב, וגם על עיסוק במסחר. הקיסר יוזף השני, בסוף המאה, שהיה
ליברלי מאוד לזמנו, הוציא לראשונה כתב זכויות ליהודים (עדיין לא שוויון,
אבל זכויות שונות של מגורים ועיסוק). ב 1789 ידוע רק על שתי משפחות של
יהודים החיים קבע בעיר. יהודים חיו בכפרים מסביב.</span>

<span dir="rtl">רק ב 1806 נוסדה קהילה יהודית בזאגרב שמנתה 75 נפשות.
המאבק על אמנסיפציה נמשך עד אמצע המאה. ורק ב 1873 נחקק חוק שוויון
מלא.</span>

<span dir="rtl">הקהילה גדלה מאוד, ובראשית המאה העשרים, היתה רובה פחות
דתית ויותר ציונית.</span>

<span dir="rtl">ב 1931 היו 8700 יהודים בזאגרב.</span>

<span dir="rtl">קהילה חשובה נוספת היא קהילת דוברובניק שלחוף הים התיכון,
שקיימת כ 700 שנה. אך מספר יהודיה היה מאות אחדות.</span>

<span dir="rtl">מספר יהודי קרואטיה לפני השואה לא ברור. במקום אחד מצאתי
20 אלף ובאחר 39 אלף.</span>

<span dir="rtl">אבל קרואטיה הונהגה על משטר האוסטאשה ששיתף פעולה עם
הנאצים והיה אף אכזרי ממנו, אם אפשר. הוא ניהל מחנות ריכוז, והפעיל בעצמו
מערכת השמדה. ידוע לשמצה מחנה יאסנוביץ.</span>

<span dir="rtl">לפי המספרים המכסימליים, מ 39 אלף יהודי קרואטיה נרצחו 30
אלף, ומהניצולים כמחצית ניצלו כי הצטרפו לפרטיזנים. ל"זכותם" של האוסטאשה
צריך לומר בציניות, שהם רצחו גם צוענים, סרבים, ועוד רבים אחרים, הרוב לא
יהודים. המחקרים לא יכולים להסכים על מספר הנרצחים שם, והוא נע בין 100 אלף
ל 800 אלף. אחרי ניצחונם של הפרטיזנים של טיטו, הוא חיסל עשרות אלפים מחברי
הארגון הרצחני הזה ביום אחד.</span>

<span dir="rtl"><u>יהדות סלובניה</u></span>

<img src="media/image12.jpeg" style="width:4.90139in;height:3.97012in"
alt="תפוז, מפה, סלובניה, מבט על, פסטל. | CanStock" />

<span dir="rtl">הסלובנים הם שבט סלבי שהגיע לאזור מדינה זו במאה
השישית.</span>

<span dir="rtl">מהמאה ה-13 השטחים הם חלק מאוסטריה, ורק במאה ה-19
הסלובנים פותחים במאבק למדינה עצמאית. ב 1918 הם ישות מדינית נפרדת בתוך
יוגוסלביה.</span>

<span dir="rtl">מ 1990 הם מדינה עצמאית שבירת לובליאנה.</span>

<span dir="rtl">יהודים מוזכרים בסלובניה אחרי המאה התשיעית, ואפילו
העשירית.</span>

<span dir="rtl">בית כנסת יהודי בעיר מריבור שבצפון מזרח סלובניה נזכר ב
1345, נבנה כמה עשרות שנים קודם, והמבנה קיים עד היום. ידוע גם על בית
קברות יהודי, מקווה טהרה ואפילו ישיבה באותו מתחם.</span>

<img src="media/image13.jpeg" style="width:7.16528in;height:5.37431in"
alt="תמונה שמכילה חוץ, עץ, שמים, בניין התיאור נוצר באופן אוטומטי" />

<span dir="rtl">אך ב 1479 גורשו היהודים והמבנה הפך כנסייה קתולית. מאוחר
יותר שימש מחסן צבאי, מחסן סחורות, ובשנת 2001 היה למוזאין המוקדש לתולדות
הקהילה היהודית במקום.</span>

<span dir="rtl">בכלל, גורשו יהודי ערי סלובניה לכפרים בשנת 1515.</span>

<span dir="rtl">רק ב 1816, בעקבות מלחמות נפוליון החלה תקופת
שגשוג.</span>

<span dir="rtl">רוב יהודי סלובניה נרצחו בשואה, קשה למצוא מספרי יהודים
בסלובניה, אחר אחרי השואה נותרו מאות אחדות בלבד.</span>

<span dir="rtl">מספרים יותר מסודרים אנחנו יודעים מיוגוסלביה כולה.</span>

<span dir="rtl">מתוך 80 אלף יהודי יוגוסלביה נרצחו 60 אלף.</span>

<span dir="rtl">שארית יהודי יוגוסלביה בחלקה חיה עדיין במדינות שהרכיבו
מדינה זו.</span>

<span dir="rtl">כעשרת אלפים מיהודי יוגוסלביה עלו לישראל.</span>

<span dir="rtl">ביניהם, למשל, הרמטכ"ל דוד אלעזר ז"ל.</span>

<span dir="rtl">אפשר למנות גם את טומי לפיד, שנולד בעיירה סרבית שסופחה
להונגריה על ידי הנאצים.</span>

<span dir="rtl">עם זאת, קשה לדבר על קהילה יוגוסלבית בישראל, ונראה שהם
התבוללו היטב בכולנו...</span>
