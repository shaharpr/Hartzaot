<span dir="rtl"><u>תפוצות ישראל – יהודי סין</u></span>

<img src="ג. תפוצות ישראל - יהודי סין/media/image1.jpeg"
style="width:7.15625in;height:5.55802in"
alt="Detailed administrative map of China. China detailed administrative map." />

<span dir="rtl">את יהדות סין אפשר לתאר כעוף החול. למעשה, אנו צריכים
לסקור שלוש תקופות שונות של יהודים בסין, שאין ביניהן רצף. קהילות נוצרו
ונעלמו.</span>

<span dir="rtl">הקהילה העתיקה ביותר בסין היא הפחות ידועה:</span>

<span dir="rtl">קהילת יהודי קאיפנג</span> KAIFENG
<span dir="rtl"></span>**开封**, <span dir="rtl">.</span>

<span dir="rtl">על קהילה זו נאמר על ידי ד"ר קארן ווילסון:</span>

“For the student of Jewish culture, Kaifeng is the opposite of the usual
story of survival in the face of persecution,” said Dr Karen Wilson,
Research Fellow at the UCLA Center for Jewish Studies, “Kaifeng is the
rare example of a Jewish community coexisting happily with a broader
culture that accepted it.” \[1986\]

<span dir="rtl">קאיפנג היא הניגוד לסיפור הקיום היהודי בצל רדיפות. היא
דוגמה נדירה של קהילה יהודית שחיה באושר עם התרבות שסביבה, ושמקבלת
אותה.</span>

<span dir="rtl">העיר עצמה, הייתה בירת סין במשך דורות רבים, הייתה העיר
הגדולה ובעלת החשיבות המסחרית הגדולה ביותר בתקופות ארוכות.</span>

<span dir="rtl">יש מספר אתרים שמספרים את סיפורה של קהילת קאיפנג, ובחרתי
מהם בעיקר את <u>מאמרו של הפרופסור שו-שין, ראש המכון למדעי יהדות
באוניברסיטת נאנקינג, שחקר רבות את סיפור הקהילה. מאמרו נכתב גם ב"נתיב",
כתב עת למחשבה מדינית חברה ותרבותית, גיליון מס' 1 2007.
</u></span><http://nativ.cc/jan_07/xu_xin.htm>

<span dir="rtl">קהילות בסין היו בעבר הרחוק, ונעלמו מבלי להשאיר עדויות
ברורות.</span>

<span dir="rtl">יהודי קאיפנג הם בעיקר ממוצא פרסי והגיעו לסין בערך במאה
ה-11. ההיסטוריה שלהם נמשכת ברציפות על פני 800 שנים.</span>

<span dir="rtl">עד 1350 יש מעט מאוד תעודות, וקשה לספר את הסיפור. אולם על
פי מסמכים סיניים הם שגשגו עם שגשוג העיר קאיפנג, שהייתה בירת סין עד 1127
(לכן, כנראה התיישבו בה היהודים) עסקו במסחר, וגורלם היה קשור בגורל העיר.
לא סבלו מרדיפות לא מהשלטון ולא מהשכנים.</span>

<span dir="rtl">על פי רשימות היהודים עצמם, בית הכנסת הראשון נבנה בשנת
,1163, וב 1279 נבנה מחדש גדול יותר.</span>

<span dir="rtl">מהמאה ה -13 המונגולים שולטים בסין, וקיימים מסמכים לפיהם
הם אוסרים על היהודים והמוסלמים לשחוט לפי דתם. מניחים שהקהילה גדלה מעבדים
רבים שהביאו המונגולים מסין, ובהם יהודים. הראייה לכך, היא שהתפילות דומות
לסדר התפילות של הרמב"ם.</span>

<span dir="rtl">במאה ה-14 המונגולים מגורשים מסין, ועולה שושלת מינג
(1368-1644) – לשלוש מאות שנה. היהודים היו שווי זכויות באפשרויות לקבל
תפקידים ציבוריים וממשלתיים. מוענקת להם קרקע, ב 1421 הם בונים את בית
הכנסת מחדש, אך ב 1461 הוא נהרס בשיטפון של הנהר הצהוב, ושוב שוקם.</span>

<span dir="rtl">תקופה זו היא "תור הזהב" של הקהילה היהודית בקאיפנג, ובה
יהודים משתלבים בממסד הציבורי הסיני, ועוסקים במסחר עם ערים אחרות
בסין.</span>

<span dir="rtl">ידועים שמות של יהודים במאה ה -15 (תקופת הדיכוי של המרכז
בספרד...) בתפקידים חשובים בסין, כמו רופא שהוא עוזר למפקד "משמר המדים
הרקומים", אקדמאי מוסמך במכללה הקיסרית, שהתמנה לשופט מחוזי, יהודי שהתמנה
לסגן מנהל הלימודים במחוז ועוד. בסך הכל ידוע על 20 יהודים בעלי דרגות חצר
הקיסר, בצבא, ורופאים.</span>

<span dir="rtl">כל אלה עברו בחינות קשות שהיו מיועדות לעובדי הציבור,
וידוע כי רק אחד מאלף עבר בחינות אלה. אבל, מעבר הבחינות דרש השכלה
קונפוצ'יאנית, ולכן גרר תהליכי התבוללות בסגנון הידוע לנו מתקופת
ההשכלה.</span>

<span dir="rtl">ב 1489 נשלמת בנייתו מחדש של בית הכנסת, ומוצבת מצבת
זיכרון בחצר. מצבה זו היא מקור חשוב לידע על ההיסטוריה של הקהילה גם מאות
שנים לפני הצבתה.</span>

<span dir="rtl">מהכתובת גם ברור שיהודי קאיפנג נעשו סינים במובנים רבים,
כמו לבוש, שפה וצורת חיים, אך שמרו על מנהגיהם הדתיים.</span>

<span dir="rtl">אבן זיכרון נוספת נותרה עד היום משנת 1512, לאחר תיקון בית
הכנסת.</span>

<img src="ג. תפוצות ישראל - יהודי סין/media/image2.jpeg"
style="width:7.16528in;height:6.37431in"
alt="תמונה שמכילה בניין, חומרי בנייה, אבן התיאור נוצר באופן אוטומטי" />

<span dir="rtl">תעתוק של האבן משנת 1512 מובא למטה, לכל יודעי סינית...
ובכל אופן, כדי להראות שקריאת כתובות סיניות מלפני חמש מאות שנה, אפשרית
בהחלט.</span>

<img src="ג. תפוצות ישראל - יהודי סין/media/image3.jpeg"
style="width:3.89583in;height:6.23958in"
alt="תמונה שמכילה שולחן התיאור נוצר באופן אוטומטי" />

<img src="ג. תפוצות ישראל - יהודי סין/media/image4.png"
style="width:7.16528in;height:3.95139in"
alt="תמונה שמכילה טקסט, לוח ציור התיאור נוצר באופן אוטומטי" />

<img src="ג. תפוצות ישראל - יהודי סין/media/image5.png"
style="width:7.16528in;height:3.96458in"
alt="תמונה שמכילה טקסט, לוח ציור התיאור נוצר באופן אוטומטי" />

<span dir="rtl">שמות חברי קהילה מתקופת שושלת מינג (בין השנים 1368 עד
1644), כתובים בתוך ספר תפילות (היום בספריה בסינסינטי).</span>

<span dir="rtl">במערב נמצאים היום הרבה ספרי קודש יהודיים מתקופה זו, כמו
ספר תורה, סידורים, הגדות של פסח, ועוד.</span>

<span dir="rtl">סופו של תור הזהב של הקהילה בקאיפנג הגיע בעקבות שני
גורמים:</span>

<span dir="rtl">השיטפון של הנהר הצהוב בשנת 1642 שהרס את העיר קאיפנג,
ושלטון חדש בסין, של שושלת צ'ינג שהחליפה את שושלת מינג ושלטה עד סוף
השלטון הקיסרי בסין ב 1911.</span>

<span dir="rtl">השיטפון של 1642 נגרם בידי אדם, מורדים צרו על העיר ומושל
העיר ציווה להרוס את הסכרים בתקווה שיפגעו במורדים, אבל השיטפון השמיד את
העיר ואת רוב תושביה.</span>

<span dir="rtl">יהודי קאיפנג איבדו את בתיהם, רכושם, את בית הכנסת ואת
ספרי התורה ושאר כתבי הקודש. מתוך שבעים חמולות נותרו שבע בלבד. (ייתכן
שחלק הושמדו וחלק היגרו).</span>

<span dir="rtl">בכל זאת שוקם בית הכנסת ב 1663, ואף הייתה הצלחה בהעתקת
ספרי תורה, ו 13 ספרי תורה הוכנסו לבית הכנסת.</span>

<span dir="rtl">אבל הגורם הפוליטי-כלכלי היה משמעותי עוד יותר.</span>

<span dir="rtl">קאיפנג שחדלה כבר קודם להיות בירת סין איבדה גם את ערכה
המסחרי. אזורי המסחר עברו לחוף המזרחי.</span>

<span dir="rtl">שושלת צ'ינג ניהלה מדיניות של סגירת סין ובידודה. נותקו
קשרי הקהילה עם מרכזים יהודים אחרים, ובעיקר קשרים שנוהלו קודם, דווקא על
ידי מיסיונרים נוצרים שביקרו בקהילה....</span>

<span dir="rtl">שושלת צ'ינג נלחמה במיסיונרים הנוצרים.</span>

<span dir="rtl">אחת העדויות לביקור בקהילה השאיר לנו הכומר זאן דומנגה,
ישועי צרפתי שלא רק תאר את הווי חיי הקהילה ואת מוסדותיה אלא גם צייר או
העתיק ציורים מקומיים.</span>

<img src="ג. תפוצות ישראל - יהודי סין/media/image6.jpeg"
style="width:7.16528in;height:9.56528in" />

<img src="ג. תפוצות ישראל - יהודי סין/media/image7.jpeg"
style="width:7.16528in;height:5.37361in"
alt="תמונה שמכילה מקורה, מקום פולחן התיאור נוצר באופן אוטומטי" />

<span dir="rtl">מודל בית הכנסת, שהוכן כנראה על פי הרישומים, ונמצא בבית
התפוצות.</span>

<span dir="rtl">ועוד מציורי הכומר זאן דומנגה.</span>

<span dir="rtl">נשים לב ללבוש הסיני, וגם לעובדה שהיהודי קורא מתוך ארון
הקודש, ולא מוציא את ספר התורה.</span>

<img src="ג. תפוצות ישראל - יהודי סין/media/image8.png"
style="width:6.98681in;height:8.89898in" />

<span dir="rtl">ב 1860 סובלת העיר קאיפנג משיטפון נוסף. מאז הולכת ושוקעת
הקהילה. נראה כי היהודים התפזרו והתבוללו. ידוע על שבעה מיהודי קאיפנג
שהגיעו ב 1902 לקהילה בשנחאי שנספר עליה להלן, ואחד מהם נימול שם, ונשאר שם
עד 1945.</span>

<img src="ג. תפוצות ישראל - יהודי סין/media/image9.jpeg"
style="width:4.79167in;height:7.15556in"
alt="תמונה שמכילה טקסט, אדם, בניין, ישן התיאור נוצר באופן אוטומטי" />

<span dir="rtl">צילום של יהודים בקאיפנג 1907</span>

<span dir="rtl">ב 1914 נמכר אתר בית הכנסת בקאיפנג למיסיון האנגליקני
הקנדי.</span>

<span dir="rtl">ולפני שנדון בקהילת שנחאי, נביא קטע ממאמר ב"מקור ראשון",
שמראה על מצבה הקשה של הקהילה בקאיפנג בשנת 1900 :</span>

<span dir="rtl"><u>"היהודים בסין: שני עמים עתיקי יומין. " מאת אליהו
בירנבאום, 2020</u>.</span>

<span dir="rtl">באיגרת מרגשת משנת תר"ס (1900), פנו בני הקהילה הספרדית
אשר בשנגחאי לבני הקהילה היהודית בקאיפנג, קבלו על מצבם הרוחני והציעו את
עזרתם. מתוך האיגרת אפשר ללמוד על המצב ששרר בקהילה:</span>

<span dir="rtl">"אחינו אנשי גאולתנו, שמענו שנחרב בית הכנסת שלכם ולא יש
לכם רב ומלמד ללמד אתכם תורת אלוקים ודרך הישר בעבודת ה'… נשבר ליבנו
בקרבנו ויגון ואנחה מלא ליבנו בשומעינו זאת השמועה הרעה… אשר שכחתם את תורת
ה' אשר לימדו אתכם אבותיכם ואת עבודת ה' שכחתם ושבת ומועדים והמילה עזבתם.
על כן נתעוררנו לעזרתכם וביקשנו לשלוח לכם מלאכים מבני עמנו לראות מה זה
ועל מה זה… ואנחנו משתוקקים לעזור אתכם ככל אשר יעלה בידנו **למען תשובו על
דרך אבותיכם ואבותינו…** ואם אתם צריכים הוצאות לבניין בית הכנסת שלכם,
אנחנו נשתדל לקבץ ולשלוח לכם מעות… ואם אתם **צריכים מלמד ללמד אתכם תורה
וחוקים** גם כן נשתדל ככל כוחותינו לשלוח לכם, ואם ייטב בעינכם שתבואו לפה
עירנו שנגאי ותשבו פה, אנחנו נעזור אתכם וניתן לכם עסק ותעשו משא ומתן
גדול… ותלכו בדרך אבותיכם ואבותינו אשר הלכו בה… **ועל כן ספרי התורה אשר
נשארו אצלכם לא תמכרו אותם**</span>**".**

<span dir="rtl">אבל זה לא עזר...</span>

<span dir="rtl">אבל הנקודה המעניינת היא שקהילה הולכת וקהילה באה.</span>

<span dir="rtl">קהילה ששמרה על יהדותה במשך כ 800 שנה מאז ימי הביניים
נעלמה.</span>

<span dir="rtl">בסין הופיעו קהילות חדשות, במאה ה-19. והקהילה החדשה מנסה
לעזור לזו העתיקה.</span>

<span dir="rtl">נזכיר את קהילת שנחאי, וקהילת חרבין.</span>

<img src="ג. תפוצות ישראל - יהודי סין/media/image10.jpeg"
style="width:6.66667in;height:4.75in"
alt="מפת סין -אופק עולמי -China -Ofek-Olami" />

**http://www.jewsofchina.org/JOC/Templates/showpage.asp?DBID=1&LNGID=2&TMID=84&FID=1598**

<span dir="rtl"><u>קטעים מתוך "כרונולוגית יהודי שנחאי מ 1832"</u></span>

<span dir="rtl">ההיסטוריה של יהדות שנחאי המודרנית קשורה בהיסטוריה של
משפחת ששון \[מעירק\], הידועה בכינויה "הרוטשילדים של המזרח". אליהו דוד
ששון שהתמקם בבומביי שבהודו בשנת 1832, הקים חברה שעיקר עיסוקה בכותנה, תה,
אופיום וחלב. לאחר שנפתחו נמלי סין למסחר, הרחיב אליהו דוד ששון את חברתו
א.ד. ששון ושות' ובשנת 1844 פתח סניפים חדשים בשנחאי, קאנטון והונג קונג.
.....</span>

<span dir="rtl">\[הערה: ב 1842 נפתחו נמלי סין למסחר, אחרי שבריטניה ניצחה
את סין במלחמת האופיום הראשונה. המלחמה נפתחה אחרי שהסינים סירבו לאפשר
לבריטים למכור אופיום בסין\]</span>

<span dir="rtl"> ב-1862 כבר הייתה קהילה יהודית קטנה בשנחאי, שכן בשנה זו
רכש אליהו דוד ששון חלקת בית קברות לצורכי הקהילה. בית הקברות- שנותר
בשימוש עד לשנת 1919, היה העדות היחידה לקיומה של הקהילה היהודית בימיה
הראשונים. (כל בתי הקברות היהודיים בשנחאי נהרסו ואינם קיימים
יותר).</span>

<span dir="rtl"> ב-1887 קמה הקהילה היהודית באופן רשמי כשחבריה התכנסו
בבית כנסת חדש בשם "בית אל". בראשית המאה, יהדות שנחאי שהורכבה בעיקר
מיהודי עירק והודו והיא נקראה  בשנחאי "הקהילה הספרדית". ...</span>

<span dir="rtl">בתחילת המאה ה20 החלו להגיע לשנחאי יהודים רוסים-אשכנזים
מסיביר, מנצ'וריה וצפון סין. הם הגיעו מרקע שונה בתכלית מאלה של יוצאי ספרד
(הודו ועירק), עסקו במקצועות שונים והיו בעלי השקפת עולם אחרת: יוצאי המזרח
הגיעו מהאימפריה הבריטית, דיברו אנגלית ותמכו באימפריה שנהגה בהם
בהגינות; האשכנזים הגיעו מהאימפריה הרוסית, דיברו רוסית, סבלו מרדיפות
והוגדרו כאנשים ללא אזרחות.</span>

<span dir="rtl">יוצאי (ספרד) מזרח הגיעו לשנחאי כשהיא הייתה כפר על גדות
הוואנגפו, הם רכשו אדמות במחירים נמוכים וביססו מערכות מסחריות ובנקאיות
בתחילת המאה ה-20, מה שייצב אותם כמובילי עסקים במטרופולין המזרחי. יהדות
אשכנז, בהגעתה המאוחרת, ביססה את עצמה בעסקי הקמעונאות ובהשכרת נכסים
לחיילים זרים שהוצבו בשנחאי. אמנם יהודים אשכנזים היגרו לשנחאי מאז תחילת
המאה אבל גל ההגירה גדל משמעותית אחרי התפרקות רוסיה הצארית בשנת
1917.</span>

<span dir="rtl"> </span>

<span dir="rtl">בשני העשורים לאחר המלחמה חלה ההתקדמות הגדולה ביותר
בתולדות שנחאי וכתוצאה מכך גם בקהילה היהודית. שנחאי - שלפני פחות ממאה
שנים הייתה כפר דייגים - הפכה לעיר הנמל החמישית בגודלה בעולם ואוכלוסייתה
מנתה כארבעה מיליון וחצי תושבים. הקהילה היהודית במהלך שני העשורים הללו
גדלה הן בחשיבותה והן במספר חבריה. קהילת יוצאי הודו ועירק –"הספרדים" גדלה
במיוחד, כשמספר משפחות הגיעו מעיראק ומהודו.</span>

<span dir="rtl"> </span>

<span dir="rtl">ב-1919 נרכש בית קברות חדש וגדול שעמד לרשות קהילת יהודי
ספרד ויהדות אשכנז. ב-1920 יעקב אליהו ששון העמיד לרשות הקהילה היהודית בית
כנסת מפואר- "אוהל רחל" לזכר אשתו. בשנת 1927 שאול הארדון העמיד לרשות
הקהילה בית כנסת יפהפה נוסף- "בית אהרון" לזכר אביו.</span>

<span dir="rtl">.....</span>

<span dir="rtl"> </span>

<span dir="rtl">....</span>

<span dir="rtl">מאז שנת 1933, עם עליית הנאצים לשלטון בגרמניה והצהרותיהם
האנטישמיות, הזדהו יהודי שנחאי עם הרדיפות הבלתי-פוסקות של יהודי אירופה.
הם לא ידעו כי לא רחוק היום בו יקראו לתמוך באחיהם ושנחאי תהיה להם לעיר
מקלט.</span>

<span dir="rtl">......</span>

<span dir="rtl">פליטים יהודים מגרמניה ומאוסטריה נהרו לשנחאי ב-1938, כשגל
ההגירה הגיע לשיאו באוגוסט 1939.</span>

<span dir="rtl">...... </span>

<span dir="rtl">תנאי המחיה של המהגרים היו קשים מאחר שגרו בהריסות מחוז
הונגקיו.</span>

<span dir="rtl">.....</span>

<span dir="rtl"> יהדות אשכנז ויהדות ספרד היו כעת מאוחדות מתמיד עם
התחזקות שיתופי הפעולה בין המגזרים .....</span>

<span dir="rtl"> ב-7 בדצמבר 1941 תקפו היפנים בפרל הארבור ובכך התחילו את
המערכה באסיה ובאוקיינוס השקט. ....</span>

<span dir="rtl"> ב-1942 נלמדה השפה היפנית בבית הספר היהודי בשנחאי, כדי
לשמור על יחסים טובים עם הכובשים.</span>

<span dir="rtl">.....בסיום המערכה באסיה מנתה האוכלוסייה היהודית בשנחאי
כ25000 נפש ונותרו בעיר מעט מאוד יהודים אחרי שנת 1950......</span>

<span dir="rtl">יש לציין לטובה את העם הסיני על סובלנותו ועל שמעולם לא
גילה אנטישמיות כלפי הקהילה.</span>

<span dir="rtl"> </span>http://www.jewsofchina.org<span dir="rtl">/</span>

<span dir="rtl"><u>תמצית דברים על ההיסטוריה של יהודי חרבין</u></span>

<span dir="rtl">ג'ונתן גולדשטיין, איירין קלורמן, דן כנען / מרוסית יהודית
סנדל</span>

<span dir="rtl">16 אפריל, 2018</span>

<span dir="rtl">הסיבה העיקרית לכך שבחרבין התגוררו יהודים רבים נעוצה
במסילת הברזל הסינית המזרחית שנבנתה ב-1898 על ידי רוסיה הצארית על שטח
שהוחכר מסין. ... היהודים שהתיישבו בעיר עסקו בכל גווני המסחר, החל מיצוא
פרוות ובִטוח סחורה דרך הים ועד לניהול בתי מלון...</span>

<span dir="rtl">.....</span>

<span dir="rtl">בשנים הראשונות כמעט ולא ניתן היה למצוא בעיר סממני נוחיות
אירופאית, ומוסדות יהודיים לא נמצאו כלל. בנוסף האקלים -  חרבין קרה מאד
בחורף, ובאביב סערות חול המגיעות ממדברי מונגוליה, מכסות הכל בצהוב.</span>

<span dir="rtl">למרות הקשיים, גל הפוגרומים ששטפו את רוסיה הגדילו את מספר
יהודי חרבין. ב-1905 הסתיימה מלחמת רוסיה-יפן והעיר החלה להתמלא בחיילים
יהודים. בזמן מלחמת העולם הראשונה ואחריה, וכן כתוצאה מהמהפכה ברוסיה החלו
להגיע לחרבין פליטים מרוסיה, יהודים וגם לא יהודים. \[עליה ראשונה ושנייה
היו לא רק לישראל...\]</span>

<span dir="rtl">למרות שרוב היהודים הגיעו לחרבין מתוך ייאוש, נמצאו בין
התושבים גם רבים אשר נמשכו לאפשרות להיות חלוצים באזור חדש. הודות לסלילת
מסילת הברזל, האזור החל לפרוח. האוכלוסייה הסינית המקומית שלא הפגינה
אנטישמיות והשמועות  שבחרבין היהודים יכולים לחיות ברווחה מבלי להסתכן
במעקב, התפשטו בקרב יהודי רוסיה.</span>

<span dir="rtl">....</span>

<span dir="rtl">ב-1900 התגוררו בעיר 45 יהודים, ובסוף 1902 – 300 יהודים,
ביניהם נספרו למעלה מעשרה בעלי חנויות.</span>

<span dir="rtl">בהתאם למקורות שונים, האוכלוסייה היהודית בחרבין מנתה
ב-1920 כ- 20.000 איש. ב-1931 התגוררו בעיר קרוב ל-13.000 יהודים. אחר כך
מספרם הלך וקטן בעיקר כתוצאה מהכבוש היפני.</span>

<span dir="rtl">הקהילה היהודית הקימה בחרבין שני בתי כנסת: בית הכנסת
הראשי – או הישן, וכן בית הכנסת החדש. מוסדות נוספים שהקימו אנשי הקהילה
היו ספריה, בית ספר יסודי "תלמוד תורה" ותיכוני, בית עלמין, קהילת נשים
למען הכלל, בית תמחוי, בית אבות ובית חולים יהודי, בו רפאו את כל
האוכלוסייה.</span>

<span dir="rtl">בחרבין נהנו היהודים לא רק מזכות מגורים, אלא גם משורה של
זכויות כלכליות ופוליטיות שנשללו מהם ברוסיה הצארית. זכויות אלו נשמרו
ליהודים גם כאשר מסילת הברזל ושטחים סביבה הועברו לבעלות ברית המועצות וכן
גם בזמן בו נמכרה המסילה ליפן בשנת 1935.</span>

<span dir="rtl">בין היהודים היו פרוונים, אופים, בנקאים, בעלי חנויות
ומסעדות, מורים, מומחים באמנות וספרות. בבעלותם היו מכרות פחם, מנסרות
עצים, בתי חרושת לבירה ושוקולד. מלון "מודרן" שהיה גם הוא בבעלות יהודית,
התגאה במסעדה, בית קולנוע, אולם ביליארד, בר ומספרה. ....</span>

<span dir="rtl">בתקופה מ-1918-1930 יצאו לאור בחרבין קרוב ל-20 עיתונים
יהודים וירחונים, אשר כולם חוץ מ-</span>Der Vayter Mizrekh
<span dir="rtl">יצאו לאור בשפה הרוסית. השפה הרוסית שֵרתה את כולם – יהודים
ולא יהודים, עובדים סיניים ושותפים עסקיים. תושבי חרבין של היום, הדוברים
סינית בניב מנדריני, משתמשים עד היום במספר מילים מאוצר המילים
הרוסי.</span>

<span dir="rtl">.....</span>

<span dir="rtl">בתחילת המאה ה-20 הקים משה לויטין בחרבין הוצאה לאור אשר
הדפיסה בעברית, אידיש ורוסית. בה פורסמו דרשותיו של הרב אהרון משה קיסילב
(1866-1949) אשר חי בחרבין שנים רבות. הרב קיסילב למד בישיבת וולוז'ין והיה
חסיד של הרב שמואל מוהליבר מראשי הציונות הדתית שלפני הרצל.</span>

<span dir="rtl">....</span>

<span dir="rtl">.....</span>

<span dir="rtl">מאחר וחרבין הייתה עיר דוברת רוסית, הפכה להיות מרכז
לרביזיוניזם ציוני של ולדימיר (זאב) ז'בוטינסקי במזרח אסיה. בסוף שנות ה-
20 רוב הספרות הציונית התפרסמה בשפה הרוסית. בין המנהיגים הידועים ביותר של
התנועה הרביזיוניסטית הציונית בחרבין היו מנהיגי מפלגת "חרות" בישראל אליהו
לנקין ויעקב ליברמן, וכן הפעילה יהודית בן-אליעזר (בנעוריה חסר). המשפחה
הרביזיוניסטית הידועה ביותר היא משפחתו של ראש הממשלה לשעבר של ישראל אהוד
אולמרט....</span>

<span dir="rtl">בחרבין הייתה קהילה קטנה של קראים, אשר יהדותם לא הוכרה
בישראל עד אמצע המאה ה-20.....</span>

<span dir="rtl">ב-1931 הוקמה המפלגה הפשיסטית הרוסית בחרבין, באותה שנה
נכנסו צבאות יפן למנצ'וריה. .....</span>

<span dir="rtl">כתוצאה מהכיבוש היפני את מנצ'וריה בתחילת שנות  1930 החלו
היהודים לעזוב את חרבין. \[הכיבוש היפני לא היה אנטישמי אך היה אכזרי\]
רבים נסעו דרומה – לשנחאי ולטינזין, אחרים עזבו לארצות אחרות. חלק מיהודי
חרבין, שהיו תחת השפעת הרעיון הציוני הגרו לפלשתינה לפני מלחמת העולם
השנייה, הנותרים הגרו לאחר המלחמה, רובם- לישראל.</span>

<span dir="rtl">לאחר מלחמת העולם השנייה נותרו בחרבין כאלפיים יהודים.
השלטון עבר מידי היפנים לידי הצבא האדום. מ-1945 עד 1947 שלטה בעיר רודנות
סובייטית, יהודים רבים נאסרו ונשלחו למחנות כפייה....</span>

<span dir="rtl">ב-1949 נוסדה הרפובליקה הסינית העממית וחרבין הייתה תחת
חלק ממנה. אלפי יהודים הגרו מסין למדינת ישראל שזה עתה הוקמה, בעוד אחרים
נסעו לארה"ב, אוסטרליה, קנדה, ברזיל, פנמה ויפן. ...</span>

<span dir="rtl">ב-1955 נותרו בחרבין סך הכל 319 יהודים, אשר המשיכו לתמוך
במוסדות יהודיים. ב-1982 ייצגה את הקהילה היהודית בחרבין אנה אגרה, אשר
שמרה תחת מיטתה מסמכים רבים מהארכיון של הקהילה. היא נפטרה ב-1985.</span>

<span dir="rtl">הישוב היהודי החדש בסין, שהחל לגדול ולפרוח תחת המטריה של
הקולוניאליזם הבריטי, והרוסי, למעשה, שקע לאחר מאה שנה בשנחאי, ומאה חמישים
שנה בחרבין....</span>

<span dir="rtl">אך אנחנו יודעים עליו, כמובן, הרבה יותר, מאשר על קהילת
קאיפנג שהתקיימה לפחות שמונה מאות שנה.</span>

<span dir="rtl">כמו עוף החול, מתקבצת היום, בפעם השלישית, קהילה יהודית
ואפילו ישראלית חדשה בסין, הנפתחת למסחר לכל העולם...</span>

<span dir="rtl">אם אפשר לעשות עסקים, ולשחק כדורגל, למה לא.</span>
