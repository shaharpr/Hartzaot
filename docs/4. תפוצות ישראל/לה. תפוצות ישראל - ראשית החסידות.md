<span dir="rtl"><u>תפוצות ישראל – ראשית החסידות</u></span>

<span dir="rtl">אצל הרבה תנועות רוחניות, ראשיתן מיוחסת לאב קדמון, שהרבה
לא ידוע עליו, ובוודאי לא הוא שכתב את תורתה של התנועה הרוחנית (אם בכלל יש
כזאת).</span>

<span dir="rtl">ראשיתה של קבלת הזוהר לוטה בערפל בכלל, ורק המחקר החילוני
מנסה להגדיר את מייסדיה (על פי המסורת, ספר הזוהר נכתב על ידי
רשב"י).</span>

<span dir="rtl">ראשיתה של קבלת האר"י, באמצע המאה ה-16, היא בתורתו של
האר"י. אבל האר"י לא כתב את תורתו, וכמעט לא כתב דבר, ובכלל ישב בצפת
שנתיים בלבד עד מותו. תורת האר"י התפשטה בעיקר על ידי ספריו של ר' חיים
ויטאל (וגם יוסף אבן טבול, בעל גירסה שונה במשהו, ור' משה יונה).</span>

<span dir="rtl">ראשיתה של החסידות מיוחסת לר' ישראל בעל שם טוב, שגם הוא
כמעט ולא כתב דבר, אבל הניח מספר תלמידים. את תחילת התפשטותה מייחסים לר'
דוב בער המגיד ממזריץ'.</span>

<span dir="rtl">מבחינה כרונולוגית, ניתן לראות בחסידות את המשכה של
השבתאות, או מעין ואריאציה על השבתאות. יש מספר קווים דומים, אך הקוו הבולט
אינו המשיחיות, אלא העממיות של התנועה, וההיצמדות המוחלטת והתמימה למנהיג
או מנהיגים.</span>

<span dir="rtl">ובכך ניתן לראות, אולי, את צורך השעה במאה ה-18, שבחלקה
השני מתעוררת החסידות, כמו גם במאה ה-17 שחלקה השני הוא פריחת
השבתאות.</span>

<span dir="rtl">אין ספק שקווים דומים ניתן יהיה לראות גם במאה ה-19 וה-20
לפחות בחלק מהתנועה הציונית, והתנועות הסוציאליסטיות.</span>

<span dir="rtl"><u>ר' ישראל בעל שם טוב</u></span>

<span dir="rtl">למרות שמייסד החסידות הוא אדם, בשר ודם אמיתי, הביוגרפיה
שלו מעורפלת ביותר, מכמה סיבות.</span>

<span dir="rtl">הוא התחיל להשפיע על קבוצה של מאמינים או נאמנים בגיל
מבוגר יחסית.</span>

<span dir="rtl">הוא כתב מעט מאוד בחייו, או נותר מעט מאוד ממה
שכתב.</span>

<span dir="rtl">כדמות נערצת בחסידות, נכתבו עליו אין ספור סיפורים, רובם
אגדות, שמטביעים את המציאות.</span>

<span dir="rtl">את שנת הולדתו אפשר רק להעריך, בין 1690 ל 1700. מקום
הולדתו לא ידוע, ויש הצעות רבות, אך האיזור הוא בין מולדובה לפודוליה (שאז
הייתה בממלכת פולין-ליטא, והיום בעיקר באוקראינה, אך חלק ברומניה).</span>

<span dir="rtl">התפרנס כחופר טיט, כעוזר למלמד, כמלמד, כשוחט ועוד.
התאלמן, והתחתן שנית בעיר ברודי.</span>

<span dir="rtl">כאן כבר ידוע יותר. הוא נחשב לעם הארץ, ובכל זאת נישא
לחנה, אחותו של ר' אברהם גרשון מקיטוב (שהיה ידוע כרב ומקובל וגדול בתורה,
שלא התלהב מהנישואין). הזוג עבר לגור באזור הררי והתפנס מחפירת טיט. נולדו
לו שני בנים, צבי ואדל.</span>

<span dir="rtl">בשנת 1740 הוא עובר לגור בעיר מז'יבוז', עיר מרכזית
בפודוליה, ובה חי עד מותו ב 1760.</span>

<span dir="rtl">אלו שנות "התגלותו"... כלומר, השנים שהחסידים רואים בהן את
מרכז פעילותו.</span>

<span dir="rtl">נוסף לעיסוקיו לפרנסתו, היה ידוע כ"בעל שם". מושג זה יוחס
באותה תקופה לאדם שעוסק בקבלה מעשית (ניתן לומר, מעשי כישוף, אך בחסות
אלוהי ישראל), בעיקר כמרפא עממי. האמצעים היו השבעות, קמיעות, טקסים,
וכד'.</span>

<span dir="rtl">בעשרים השנים שחי במז'יבוז' (מרכז אוקראינה היום), הייתה
לו קבוצת תלמידים או מעריצים, ולשָנים אלו ניתן לייחס את תחילתה של החסידות,
מפני שתלמידים אלה הפיצו אותה.</span>

<span dir="rtl"><u>עדויות מוצקות על הבעש"ט ותורתו</u></span>

<span dir="rtl">לפני כארבעים שנה מצא משה רוסמן (פרופסור מבר אילן) עדות
למגוריו של הבעש"ט במז'יבוז' בארכיון העיר.</span>

<img src="media/image1.jpeg" style="width:3.73958in;height:6.13292in" />

<span dir="rtl">זוהי רשימת משלמי מיסים משנת 1758, ושם כתוב: **ישראל, בעל
שם – דוקטור**, והוא פטור מתשלום מס...</span>

<span dir="rtl">בספריית חב"ד מצוי הסידור של הבעש"ט, ועליו הערות בכתב
ידו:</span>

<img src="media/image2.jpeg" style="width:7.16528in;height:5.05903in" />

<span dir="rtl">למעשה, זה כל מה שקיים בכתב ידו של הבעש"ט.</span>

<span dir="rtl">קיימות אמנם שלוש אגרות, חלקן בכתבי יד, אך הן מועתקות,
ולמרות שהן נחשבות אמינות, יש להן מספר נוסחים, כלומר אין נוסח אמין
לחלוטין.</span>

<span dir="rtl">האיגרת המשמעותית ביותר היא איגרת שכתב הבעש"ט אל גיסו, ר'
גרשון מקיטוב, ונקראת איגרת הגאולה.</span>

<span dir="rtl">גרשון מקיטוב, עלה עם משפחתו לארץ ישראל, כנראה בשנת 1747,
ודוקא מכתביו אל הבעש"ט מצויים ואמינים (הוא לא היה קדוש...).</span>

<span dir="rtl">תחילה ישב בחברון משם הוא כותב:</span>

<span dir="rtl">"כי אני יושב בכאן יחיד כלוא בביהמ"ד שלי יחידי כל הימים
עם בני הקטן ואין יוצא ואין בא ואיש אשר כלבבי לא מצאתי, הגם שהחכמים
השלימים אוהבים אותי אהבה עזה ונוהגים בי כבוד גדול ועושים לי את כל השירות
ואין אני יוצא מפתח החצר ולחוץ, אפ"ה \[אפילו הכי\] אין הטבעים שוות ואין
הלשונות שוות ואיש אשר כלבבי לא מצאתי</span>"<span dir="rtl">.</span>

<span dir="rtl">ב 1753 הוא עובר לירושלים, ושם הוא מצטרף לישיבת המקובלים
"בית אל" שבראשה עומד רבי שלום שרעבי. הוא נפטר ב 1761 ונקבר בהר הזיתים,
ומצבתו נתגלתה לאחר מלחמת ששת הימים.</span>

<span dir="rtl">אך בניגוד למכתביו הפשוטים של גרשון לגיסו הבעש"ט, שמספרים
על ענייני דיומא, איגרת הבעש"ט עוסקת בענייני השמים, כלומר עלייתו לשמים,
והנה הקטע המפורסם ביותר שבה:</span>

<span dir="rtl">בר"ה שנת תק"ז עשיתי השבעת עליית הנשמה כידוע לך, וראיתי
דברים נפלאים במראה מה שלא ראיתי עד הנה מיום עמדי על דעתי, ואשר ראיתי
ולמדתי בעלותי לשם בלתי אפשרי לספר ולדבר אפילו פה אל פה, אך בחזירתי לג"ע
\]גן עדן\[ התחתון וראיתי כמה נשמות החיים והמתים, הידועים לי ושאינם
ידועים לי, בלי שיעור ומספר, ברצוא ושוב, לעלות מעולם לעולם דרך העמוד
הידוע ליודעי חן, בשמחה רבה וגדולה אשר ילאה הפה לספר וכבד אוזן הגשמי
משמוע, וגם רשעים רבים חזרו בתשובה ונמחל להם עונותיהם, באשר שהיא עת רצון
גדול שגם בעיני יפלא מאד שכמה וכמה נתקבלו בתשובה, שגם אתה ידעת אותם, והיה
ביניהם ג"כ \[גם כן\] שמחה רבה עד מאד ועלו ג"כ בעליות הנ"ל. וכולם כאחד
בקשו ממני והפצירו בי עד בוש באמרם, לרום מעלת כבוד תורתך חננך ה' בבינה
יתירה להשיג ולדעת מעניינים האלה, עמנו תעלה להיות לנו לעזר ולסעד. ומחמת
השמחה הגדולה שראיתי ביניהם, אמרתי לעלות עימהם. ובקשתי ממורי ורבי שלי
שילך עמי, כי סכנה גדולה לילך ולעלות לעולמות העליונים, כי מיום היותי על
עמדי לא עליתי בעליות גדולות כמוהו</span>.

<span dir="rtl">עליתי מדרגה אחר מדרגה עד שנכנסתי להיכל משיח ששם לומד
משיח תורה עם כל התנאים והצדיקים וגם עם שבעה רועים, ושם ראיתי שמחה גדולה
עד מאוד, ואיני יודע לשמחה זו מה הוא עושה, והייתי סובר שהשמחה זו ח"ו על
פטירתי מהעה"ז והודיעו לי אח"כ שאיני נפטר עדיין כי הנאה להם למעלה כשאני
מייחד יחודים למטה על ידי תורותיהם הקדושה, אבל מהות השמחה אינו יודע עד
היום הזה. ושאלתי את פי משיח אימת אתי מר והשיב לי **בזאת תדע בעת שיתפרסם
למודך ויתגלה בעולם ויפוצו מעינותך חוצה מה שלימדתי אותך והשגת, ויוכלו גם
המה לעשות יחודים ועליות כמוך ואז יכלו כל הקליפות ויהי' עת רצון
וישועה**</span>**.**

<span dir="rtl">ותמהתי על זה והיה לי צער גדול באריכות הזמן כל כך מתי זה
אפשר להיות, אך ממה שלמדתי בהיותי שם, שלשה דברים סגולות, ושלשה שמות
הקדושים, והם בנקל ללמוד ולפרוש, ונתקרר דעתי וחשבתי אפשר על ידי זה יוכלו
גם כן אנשי גילי לבוא למדרגה ובחינה כמותי, דהיינו בהיותם יכולים לעליות
נשמות וילמדו וישיבו כמו אני, ולא נתנה רשות כל ימי חיי לגלות זאת, ובקשתי
עבורך ללמוד אותך ולא הורשתי כלל, ומושבע ועומד אני על זה.</span>

<span dir="rtl">על פי האיגרת, הבעש"ט בטוח שנמסרת לו אינפורמציה ממשית
מהשמים.</span>

<span dir="rtl">כאמור, פרטים רבים על הבעש"ט אין אנו יודעים.</span>

<span dir="rtl">קבלה מעשית, מיסטיקה, תחושת שליחות אבל בשום אופן אינו
רואה עצמו כמשיח.</span>

<span dir="rtl">המושגים של "יחודים ועליות" הם מושגים מקבלת האר"י, אמצעים
של קירבה לאלוהות במטרה של תיקון העולם והאלוהות עצמה, וכמובן, קירוב
הגאולה.</span>

<span dir="rtl">מקובל שתורתו כוללת התרחקות מסגפנות, "עבודה בגשמיות",
כלומר, גם מה שאדם עושה למען עצמו כמו אכילה, רחיצה, וכו', צריך להיעשות עם
"כוונות", הרבה טבילות במקווה.</span>

<span dir="rtl">אך מכיוון, שאין לנו שום דבר כתוב על ידיו מתורתו, קשה
להבחין בין תורתו ובין תורת ממשיכיו.</span>

<span dir="rtl">ידועים מספר מתלמידיו במז'יבוז', שהם, או חלקם, הפיצו את
החסידות אחרי מותו.</span>

<span dir="rtl">ביניהם: ר' דב בער (המגיד ממזריץ'), שהיה יורשו, ויש
אומרים מייסד החסידות ממש, ר' יחיאל מיכל מזלוטשוב, רבי נחמן מהורדנקא, רבי
יעקב יוסף מפולנאה, ועוד.</span>

<span dir="rtl">בניו היו צבי ואדל.</span>

<span dir="rtl">יש אומרים שר' צבי ירש אותו לזמן מה והעביר את הבכורה
למגיד ממזריץ'. ספק.</span>

<span dir="rtl">אדל היא סבתו של ר' נחמן מברסלב.</span>

<span dir="rtl">אך אם הבעש"ט לא כתב הרבה, כמות החומר שנכתבה עליו היא
עצומה. ולכן, העובדות עצמן טובעות בתוך האגדות והפרשנויות המאוחרות.</span>

<span dir="rtl">הספר הראשון המספר עליו הוא ספרו של תלמידו ר' יעקב יוסף
מפולנואה "תולדות יעקב יוסף". הספר נדפס עשרים שנה אחרי מות הבעש"ט. הספר
הוא פרשנות על פרשות השבוע אבל בתוכו הוא מזכיר את הבעש"ט פעמים רבות
בכינוי "מורי":</span>

<span dir="rtl">כי **מורי** עשה עליות נשמה וראה איך מיכאל אפוטרפסא רבא
דישראל, המליץ עבור ישראל, שכל חוב שלהם הוא הכל זכות, כי כל שעושין פסלנות
ושאר דברי חוב, הכל כדי שיוכל לעשות שידוך עם ת"ח, או לעשות צדקה וכיוצא
בזה, הכל מוכרחים וכו</span>' <span dir="rtl"></span>

<span dir="rtl">(כלומר, גם החטאים הם לשם מצוות...)</span>

<span dir="rtl">בסוף ספרו הוא מביא פרק שלם של ציטוטים מדברי הבעש"ט שיש
בהם פרשנות קבלית, ואף סיפורי מעשיות כמשלים. הציטוטים, בהנחה הסבירה שהם
אמיתיים, מראים השכלה תורנית גבוהה של הבעש"ט.</span>

<span dir="rtl">השפה קשה מדי לבורים כמוני, ואביא בכל זאת דוגמא אחת,
המראה גם ידע וגם פרשנות קבלית. הנושא הוא אברהם אבינו במצרים, המצוה על
שרי לומר שהיא אחותו כדי שלא יהרגו אותו אם ידעו שהיא אשתו:</span>

<span dir="rtl">**ובזה** יובן, "הנה נא ידעתי כי אשה יפת מראה את" וגו',
שעל ידי שנכנס בו מחשבות זנות, ועל ידי זה חש והרגו אותי וגו', לכך אמרי נא
אחותי את, וכמ"ש **בזוהר** אמור לחכמה אחותי את</span>
<span dir="rtl">([משלי ז, ד](/Proverbs.7.4))</span>
<span dir="rtl">וכו', ...., רוצה לומר שישתף את עצמו עם השכינה שנקראת
אחותי, ועל ידי זה "וחיתה נפשי בגללך", ודברי פי חכם חן. \[חן – חכמה
נסתרה\]</span>

<span dir="rtl">וגם מופיעה כבר בציטוטיו הגישה החסידית של העדפת השמחה על
העצבות.</span>

<span dir="rtl">**והעיקר** להסיר העצבות ולאחוז בשמחה, וסיפר מה שחלם לו
כשהוא בארץ ישראל, והי' נבוך אם לצאת לחו"ל מחמת טעמים הכמוסים לו וכו', עד
שראה בחלום שאחד סיפר לו שיש כמה רופאים הנותנין רפואות על ידי משקה מר, אך
זה הרופא יותר טוב שנותן רפואה על ידי משקה מתוק מדבש</span>.

<span dir="rtl">**והוא** ענין הנ"ל, שעל ידי תענית וסגופים והתמדת לימודו
גובר העצבות, ומלמד חוב על בני עולם שאינן עושין כמעשיו, ומניחין חיי עולם
וכו', וכמעשה דרשב"י ובנו שיצאו ממערה הנז' בש"ס דשבת (לג:)</span>

<span dir="rtl">וגם עניינים חשובים של יום יום...</span>

<span dir="rtl">**שמעתי** ממנו, איך לעצור נקביו אם נתעורר לו באמצע תפלה,
עכ"פ יעצור מלהתפלל, ויחשוב שיש נקבים קטנים ויש גדולים, כי הקטנים להראותו
שהוא בקטנות ... וגדולים להתגדל ולהתפאר נתכוין, לכך מראין לו זה שישפיל את
עצמו...</span>

<span dir="rtl">הספר היותר מקובל על חסידים, אך פחות אמין, הוא "שבחי
הבעש"ט" שנדפס ב 1815, כ 55 שנה אחרי מותו (מניחים שנכתב אולי שלושים שנה
אחרי מותו). ספר זה שייך לסוגה של ספרות הגיוגרפית, כלומר ספרות המפארת
גיבורי עבר. הוא מתאר את הבעש"ט כמו שהחסידים רוצים לראות אותו.</span>

<span dir="rtl">הספר נכתב מכתב יד של אדם בשם דוב בער בן שמואל מהעיר
לינץ.</span>

<https://www.daat.ac.il/daat/history/shivhey/tohen2-2.htm>

<span dir="rtl">גם אם אינו אמין מבחינת תיאור האישיות של הבעש"ט, הוא חשוב
כמתאר את תפיסות החסידים של הדור השני.</span>

**<span dir="rtl">שמעתי מרבי פולק הנ"ל</span>:** <span dir="rtl">כשנסע
רבי גרשון מקיטב מארץ ישראל לחוץ לארץ לשדך את בניו, אמר אגב אורחא: תהילה
לאל שעברתי את הים, אסע לגיסי בעל שם טוב ז"ל, ובא אליו בערב שבת קודש, עמד
הבעל שם טוב להתפלל תפילת המנחה והיה מאריך בתפילתו עד צאת הכוכבים. ורבי
גרשון התפלל גם כן בתוך הסידור של האריז"ל. ואחר כך היה מעביר על הסידרא
שניים מקרא ואחד תרגום, ואחר כך ציוה והביאו לו כרים ושכב לנוח</span>.  
  
<span dir="rtl">ובליל שבת בשעת סעודה שאל רבי גרשון את גיסו הבעל שם טוב:
מפני מה הארכת בתפילה כל כך? אני גם כן התפללתי בכוונות וקראתי הסידרא
שניים מקרא ואחד תרגום, והוצרכתי לשכב ולנוח, ואתה עומד ורועד. ועשה
כתנועותיו, כי היה רוצה להוציא דברים מפיו</span>.  
<span dir="rtl">והיה הבעל שם טוב שוחק ממנו ולא השיב לו כלום</span>.  
<span dir="rtl">והוא כפל ושאל עוד הפעם</span>.  
<span dir="rtl">אז השיב לו הבעל שם טוב: כשאני מגיע לתיבת מחיה מתים
\[וספק לרבי פולק אם לתיבת 'מחיה מתים אתה' או 'מחיה מתים ברחמים'\] ואני
כוונתי כוונת ייחודים, ואז באות נשמות מתים לאלפים ולרבבות, ואני צריך לדבר
עם כל אחד ואחד מפני מה נדחה ממחיצתו, ואני עושה לו תיקון ומתפלל בעדו
ומעלהו, והחשוב חשוב קודם, והם רבים כל כך שאם רציתי להעלות כולם הייתי
צריך לעמוד שמונה עשרה שלוש שנים, אך כשאני שומע הכרוז שמכריז: מקודש!
מקודש! ואי אפשר עוד להעלות הנשמות, אני פוסע מן השמונה עשרה</span>.  
  
<span dir="rtl">ואמר אליו רבי גרשון בדרך שחוק: למה אין באים אלי? והשיב
לו: היה אצלי כאן עוד שבת השניה ואני אמסור לך הכוונות בכתב על ניר, ויבואו
גם כן אליך. וכן עשה</span>.  
<span dir="rtl">לערב שבת קודש הבא כשסיים הבעל שם טוב קדיש לפני התפילה
עמד רבי גרשון להתפלל גם כן, והבעל שם טוב לא התחיל עדיין בתפילה, כי היה
יודע שרבי גרשון לא יסבול ויפחד, ותיקן בתוך כך הזייגער \[שעון\] שלו והריח
טבק, עד שיעבור רבי גרשון הנ"ל מקום הכוונה. וכשכוון לכוונה זו, וראה שבאו
אליו מתים כמו עדר גדול של צאן, ונפל בחלשות, אז העירו הבעל שם טוב וציוה
לו לילך לביתו</span>.  
  
<span dir="rtl">ובלילה על השולחן בעת הסעודה שאל לו הבעל שם טוב: למה
נתחלשת? ואמר לו: בעת שכיוונתי הכוונה באו אלי מתים כמו עדרים. אז אמר הבעל
שם טוב לאנשיו בדרך שחוק: הכו אותו שלא ישחק מהבעל שם טוב</span>.

<span dir="rtl">ספר "שבחי הבעש"ט" מספר בצורה אגדתית את תולדות חייו של
הבעש"ט. הבעש"ט היה אדם פשוט, לכאורה, עד גיל מסויים, ואחר כך
מתגלה.</span>

<span dir="rtl">את כוחותיו הרוחניים מבסס הסיפור על כתבים עתיקים שהגיעו
לידיו. (הרי במסורת היהודית, ואולי הדתית בכלל, ככל שהכתבים עתיקים יותר הם
קדושים יותר, כביכול, קרובים יותר לאל).</span>

<span dir="rtl">הסיפור ארוך ומתפתל, ומלא ניסים, ונצטט קטעים ספורים
ממנו:</span>

**<span dir="rtl">שמעתי מהרב רבי שמעון, הרב דקהילת קודש רשקוב, בן הרב
דקהילת קודש פולנאה</span>.  
**<span dir="rtl">מעשה שהיה איש אחד, ונקרא שמו רבי אדם, וממנו באו הכתבים
לבעל-שם-טוב. כי בא פעם אחת למערה אחת ומצא שם כתבים, שהם רזים וסיתרין
דאוריתא</span>.

<span dir="rtl">......</span>

<span dir="rtl">והוא עשה שאלת חלום למי למסור את הכתבים שלו. והשיבו:
למסור לרבי ישראל בן אליעזר מעיר אקופ. וקודם מותו ציוה לבנו יחידו: הנה יש
תחת ידי כתבים שהן רזין דאוריתא, אבל אינך ראוי להם. תחקור אחר עיר אחת
ושמה אקופ, ושם תמצא איש אחד הנקרא ישראל בן אליעזר, והוא כבן ארבע-עשרה
שנים, ותמסור לו את הכתבים, כי המה שייכים לשורש נשמתו. ואם תזכה שילמד
עמך - הרי טוב</span>.

<span dir="rtl">.....</span>

<span dir="rtl">הבחור נוסע לעיר ומתחתן שם, ומקבל אפשרות מחותנו לשבת
וללמוד, כנהוג...</span>

<span dir="rtl">....</span>

<span dir="rtl">ויהי אחרי החתונה התחיל לחפש אחרי האיש שהוא מבקש, ולא מצא
כי אם את ישראל שהוא משרת בבית-המדרש. ואחרי שהסתכל עליו בעינא פקיחא, נראה
לו שאין תוכו כברו, ויכול להיות שזהו האיש שהוא מבקש</span>.  
  
<span dir="rtl">ויאמר לחותנו הנה בביתכם קשה עלי הבלבול ולא אוכל ללמוד.
יעשה נא מעלתו לי מחיצה קטנה בבית-המדרש שאוכל שם ללמוד כסדר, ובמקום רינה
שם תהא תפילה. וכוונתו הייתה שיהא מצוי עמו תמיד בכדי שיעמוד על בוריו. ולא
אחר חותנו לעשות הדבר, כי יקר הוא מאוד בעיניו, ויעש כן. ויצוו לבעל-שם-טוב
שישרת את חתנו הרב, ועבור זה ישלם לו, וכן עשה</span>.

<span dir="rtl">.....</span>

<span dir="rtl">בלילה השלישי עמד הבעל-שם-טוב ולמד, ובתוך כך ישן
הבעל-שם-טוב. ויעמוד הרב ולקח קונטרס אחד מהכתבים וינח לפניו, ועשה את עצמו
עוד כאילו הוא ישן, וכאשר נעור הבעל-שם-טוב וראה את הקונטרס נזדעזע מאוד,
ולמד אותם ויצנע בתוך חיקו. וכן עשה בן הרב עוד בלילה אחרת, עד שראה בברור
שזה האיש שציוה עליו אביו למסור לו הכתבים</span>.  
  
<span dir="rtl">ןיקרא לו ויאמר: הנה אדוני אבי זכרונו לברכה הניח לי כתבים
אלו, וציוה עלי שאמסור לך, והנה כל הכתבים הם לפניך. אך בבקשה ממך, תיקר נא
נפשי בעיני אדוני שתלמד עמי</span>.  
<span dir="rtl">וישב לו: טוב הדבר, אבל בתנאי שלא ידע שום בן-אדם זולתך,
ולא יהיה ניכר ממך שום תנועה, כי אם שתצווה עליי לשרת אותך כמקודם, וכן
עשו</span>.

<span dir="rtl">....</span>

<span dir="rtl">בסופו של דבר הם מגזימים בהתגרות ב"כוחות העליונים" ובנו
של אדם מת, והבעש"ט ניצל... הוא מתחיל לנדוד... מתחתן עם אחותו של הרב
גרשון מקיטוב למרות שהוא נחשב למלמד נחות דרגה... ומשם ממשיך במעשי ניסים
וכו'</span>

<span dir="rtl">אין ספק שיש יסודות ביוגרפיים באגדות, אך אין שום "דבר
תורה" או הלכה. אך ניתן למצוא דוגמה לשינוי טקסים:</span>

<span dir="rtl">והנה דרכו \[של הבעש"ט\] היה כשבא לעיר על ראש-השנה היה
בעיר כל החודש. פעם אחת בחול המועד סוכות ראה הרב מורנו רבי גרשון שאינו
מניח תפילין, ודרכו היה להתפלל בכותל מזרח דווקא. וישאלהו: מדוע אינך מניח
תפילין היום? והשיב: כי ראיתי בספרי טיטש שכל מי שמניח תפילין בחול המועד
חייב מיתה. ויקצוף הרב מאוד על זה, כי הוא מורה ובא מספרי אשכנז, ויוכל
להיות מזה מי יודע מה שיהיה. והלך עמו להרב דקהילה שיאמר לו דברי מוסר, כי
היה מוחזק בעיניהם לירא-שמים אלא שאין בור ירא חטא. והרב היה איש צדיק גדול
מאוד. ויהי כשבאו לבית הרב נשק רבי גרשון את המזוזה והבעל-שם-טוב הניח ידו
על המזוזה ולא נשקה. וירגז הרב מורנו רבי גרשון עליו גם על זה</span>.

<span dir="rtl">וגם על כך שהוא יודע לדרוש בדברי תורה:</span>

<span dir="rtl">ואחר המנחה בא בהתגלות, ואמר דברי תורה רזין דאוריתא אשר
לא שמעתן אוזן מעולם. והתפללו מעריב ועשו הבדלה כדרכו</span>.

<span dir="rtl">קרוב לוודאי שהספר משליך על הבעש"ט את דרכי החסידות של
ראשית המאה ה-19, כארבעים שנה, פחות או יותר, אחרי מותו של הבעש"ט.</span>

<span dir="rtl">אך חשיבותו של הספר, וספרים דומים שנכתבים החל מתקופה זו,
בפיתוח סוגה חדשה של ספרות יהודית, סיפורי חסידים, או סיפורי צדיקים, סוגה
שונה ומיוחדת.</span>

<span dir="rtl">אמנם סיפורי אגדות על גדולי ישראל (ספרות הגיוגרפית), כולל
סיפורי ניסים, קיימים כבר בספרות המקראית, התלמודית והמדרשית, אבל סיפורי
חסידים הם אחרים בשפתם (יידיש בדרך כלל), בעממיות שלהם, בדמיון המושקע בהם,
בריבוי הנפלאות שכל צדיק חסידי מסוגל לעשות, ומלאים באמונות עממיות של
התקופה.</span>

<span dir="rtl">החסידים עצמם יאמרו בדרך כלל שמי שמאמין לכל הסיפורים הוא
פתי, אך בוודאי שהצדיק מסוגל לעשות את מה שנכתב...</span>

<span dir="rtl">ועדיין לא בררנו את מושג "הצדיק".</span>

<span dir="rtl">נותר לנו לברר את התפתחותה ואת אפייה של החסידות שאחרי
הבעש"ט, את השינויים שהביאה לתרבות היהודית, את ההתנגדות אליה... וכמובן,
להזכיר אישיותם של יורשי הבעש"ט.</span>
