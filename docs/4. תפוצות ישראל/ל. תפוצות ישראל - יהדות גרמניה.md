<span dir="rtl"><u>תפוצות ישראל – יהדות גרמניה</u></span>

<img src="media/image1.jpeg"
style="width:7.16528in;height:9.10116in"
alt="גרמניה: מידע כללי למטייל - GoTravel" />

<span dir="rtl"><u>גרמניה על רגל אחת</u></span>

<span dir="rtl">אם קשה לתאר היסטוריה של אלפיים שנה של מדינה בעמוד וחצי,
קל וחומר את זו של גרמניה.</span>

<span dir="rtl">גרמניה של היום, כמדינה, וכמדינה מרכזית באירופה, קיימת,
למעשה, משנת 1871, כלומר כמאה וחמישים שנה. השם הרשמי של המדינה הוא
דויטשלנד. גרמניה הוא השם האנגלי בעקבות השם הרומאי, שבא כהכללה של שם של
שבט שהרומאים פגשו שם.</span>

<span dir="rtl">וכך יושביה הקדומים של גרמניה, הם שבטים גרמניים... כלומר,
מכונים כך על ידי האחרים.</span>

<span dir="rtl">הרומאים לא רק "פגשו" שבטים גרמניים, אלא גם בשנת 9
לספירה, ספגו מפלה רצינית בקרב ביער טויטובורג. מאז הסתפקו הרומאים בשליטה
עד נהר הריין.</span>

<span dir="rtl">400 שנה אחר כך, פורצים השבטים הגרמניים ומשתלטים על כל
מערב אירופה. האימפריה הרומאית אינה קיימת עוד, אבל דתה הנוצרית, וגם שמה
נשארים אלפי שנים, ואפילו מצטרף אליה התואר "קדושה".</span>

<span dir="rtl">אחרי שקרל הגדול מנהיג הפרנקים נפטר, וממלכתו מתפרקת בימי
בנו בשנת 843, החלק המזרחי של האימפריה שלו המשתרע מחוף הים הבלטי ועד מרכז
איטליה הופך להיות "האימפריה הרומית הקדושה". במרכזה, מה שהיום נקרא
גרמניה.</span>

<span dir="rtl">זו מתקיימת וגם לא מתקיימת במשך כמעט אלף שנים, בשטחה היא
כוללת תמיד כמעט את כל שטחי גרמניה של היום, ובתקופות מסוימות את ארצות
השפלה, אוסטריה, צ'כיה, שוויץ...</span>

<https://he.wikipedia.org/wiki/%D7%94%D7%90%D7%99%D7%9E%D7%A4%D7%A8%D7%99%D7%94_%D7%94%D7%A8%D7%95%D7%9E%D7%99%D7%AA_%D7%94%D7%A7%D7%93%D7%95%D7%A9%D7%94#/media/%D7%A7%D7%95%D7%91%D7%A5:HRR.gif>

<span dir="rtl">ובאתר הזה ניתן לראות את שינוי הגבולות במשך השנים.</span>

<span dir="rtl">מה שחשוב לא פחות, שלמרות שתמיד היה לה קיסר, היא מעולם לא
הייתה מדינה במובן המקובל היום. לקיסר היה תחום קטן שבו שליטה מלאה, והשאר
בשליטת נסיכים, כמרים, ואפילו רפובליקות (כמו שוויץ) עם אוטונומיה
רבה.</span>

<span dir="rtl">משנת 1483, הקיסרים היו מבית הבסבורג, שושלת של "דם
כחול".</span>

<span dir="rtl">במאה ה-16 חלק גדול מהנסיכויות הגרמניות הופכות להיות
פרוטסטנטיות, למרות שהקיסרים שמרו על נאמנות לאפיפיור. על רקע זה (ולא רק)
פורצת ב 1618 מלחמת שלושים השנה, שבה מתערבות גם דנמרק ושוודיה מהצד
הפרוטסטנטי, וצרפת וספרד מהצד הקתולי. כך או כך, העצמאות למעשה, של
הנסיכויות הגרמניות רק גוברת.</span>

<span dir="rtl">רק במאה ה-19 הופכת גרמניה מדינה.</span>

<span dir="rtl">תחילה, נפוליון כובש אותה לתקופה קצרה, אחר כך נוצרת
קונפדרציה של של שש עשרה מדינות המרכיבות אותה, ולבסוף, ביסמרק, הקנצלר של
פרוסיה, החזקה בין המדינות, מצליח לאחד את גרמניה. ביסמרק מחוקק לגרמניה
חוקה של מונרכיה עם פרלמנט. בראשה "קייזר" הממנה קנצלר (כמו מלך, הממנה ראש
ממשלה).</span>

<span dir="rtl">המיליטריזם הגרמני מתפתח כבר בתקופה זו, גרמניה משיגה גם
כמה מושבות מעבר לים, בעיקר באפריקה, וכבר משתמשת ברצח עם בדיכוי מרידות,
הרחק מהמולדת.</span>

<span dir="rtl">גרמניה מצטרפת לאוסטרו-הונגריה במלחמת העולם הראשונה
(גרמניה, אוסטרו הונגריה, טורקיה העות'מנית), ולאחר תבוסתם מפסידה את
מושבותיה, חלקים משטחה, ונגזרים עליה פיצויים רבים.</span>

<span dir="rtl">הניסיון ליצור משטר דמוקרטי, ב 24 השנים בין 1919 ל 1933
(רפובליקת ויימאר) נכשל עם עליית הנאצים לשלטון. וההמשך ידוע ועצוב מאוד,
מלחמת העולם השנייה.</span>

<span dir="rtl">נוסף להרס העצום שזרעה באירופה, לפשע השואה, לעשרות
מיליוני הרוגים, גם גרמניה נהרסה, וכ 10% מאוכלוסייתה נספתה במלחמה.</span>

<span dir="rtl">היום גרמניה היא אחת הדמוקרטיות היציבות באירופה, בעלת
כלכלה חזקה ביותר, ומערכת רווחה חברתית נרחבת.</span>

<span dir="rtl">חיים בה כ 83 מיליון איש, כ 90% גרמנים, רוב הזרים הם
טורקים. השפה גרמנית, כ 40% לא קשורים לדת כלשהי, כ 29% קתולים, 27%
פרוטסטנטים, 5% מוסלמים.</span>

<span dir="rtl"><u>יהדות גרמניה</u></span>

<span dir="rtl">יהדות גרמניה, היא מקורה ומרכזה של יהדות אשכנז. אשכנז,
אגב, הוא שם שמקורו בספר בראשית, אשכנז בן גומר בן יפת בן נוח. בימי
הביניים השם הפך כינוי לגרמניה.</span>

<span dir="rtl">לא ידוע מתי הגיעו יהודים לגרמניה, קיימות איגרות מהקיסר
הרומי קונסטנטינוס לראשי העיר קלן (נקרא אז קולוניה) בנושא יהודים. השנים
הם 321, 331 לספירה.</span>

<span dir="rtl">במאות האחרונות של האלף הראשון קיימת הגירה מבבל ואיטליה
לכיוון מערב, וחלקה מגיע לגרמניה. אך עד המאה העשירית לא ידוע על קהילות עם
מנהיגות רבנית. קיימת מסורת שמשפחה יהודית איטלקית, שהשם השולט בה הוא
קלונימוס, הגיעה בערך ב 880 לעיר מגנצה, ודרכם הגיעו מסורות ישראליות
ובבליות לגרמניה. קיימת שושלת יוחסין של משפחה זו למשך מאות שנים, ובשנים
אלה מתפתחות קהילות וישיבות.</span>

<span dir="rtl">המרכז היהודי בגרמניה במאות אלו היה בשלוש ערים בעיקר:
שפיירא, וורמיזא, מגנצה, ששלושת קהילותיהן מכונות "קהילות שו"ם". (אגב,
השמות הגרמניים שונים במעט, והם שפייר, וורמס, מיינץ). שלושת הערים האלו
נמצאות על נהר הריין, לא רחוק מגבול צרפת היום.</span>

<span dir="rtl">נזכיר את החכם הידוע ביותר שפעל שם ממש בסוף האלף
הראשון.</span>

<span dir="rtl">**ר' גרשום מאור הגולה** (נפטר ב 1028)– לא ידוע הרבה על
הביוגרפיה שלו, אך התגורר רוב ימיו במגנצה. קיימות תשובות רבות שלו, והוא
מעז לענות בביטחון עצמי, בנוסח "אשיב לפי מה שהראוני מן השמים". נותרו
מכּתביו גם פיוטים. ידוע שהוא הקים ישיבה ללימוד התלמוד, ודרש ידע בתנ"ך.
עוד יותר ידועות כמה מתקנותיו: איסור פוליגמיה, איסור גירושין ללא הסכמת
האישה, ואיסור פתיחת מכתבים המיועדים לאחר. במקרים רבים נהוג להוסיף על
מכתב את ראשי התיבות "בחדר"ג" (בחרם דרבנו גרשום).</span>

<span dir="rtl">ידועים כמה מתלמידיו.</span>

<span dir="rtl">נזכיר כאן את רבי יעקב בן יקר, שלא הגיעו חיבוריו עד
ימינו, אך ידוע שרש"י היה תלמידו, ורש"י מזכיר אותו לא פעם.</span>

<span dir="rtl">למרות שהקיסר היינריך הרביעי ששלט בחבל הריין מ 1084 עד
1105 העניק זכויות וכתבי הגנה ליהודים, כולל פטור ממכס ואוטונומיה מסוימת,
זה לא הציל את הקהילות והקהילות נחרבו ב 1096, במסע הצלב הראשון. אירועים
אלה נקראים במסורת שלנו **גזירות תתנ"ו**.</span>

<span dir="rtl">המוני פורעים שבאו בעקבות מסע הצלב מזרחה, אילצו את יהודי
הערים הגרמניות להתנצר, ורצחו את המסרבים. במסורת שלנו, גזירות אלו,
התאפיינו במוות המוני על קידוש השם, כולל הרג ילדים על ידי הוריהם. תופעות
שהפכו לסמל.</span>

<span dir="rtl">ההיסטוריונים מניחים שקהילות מגנצא וורמיזא דעכו לחלוטין,
ובמאתיים השנים הבאות הבכורה הרבנית עוברת לצרפת (רש"י, משפחתו ובית
מדרשו).</span>

<span dir="rtl">וכך מקונן ר' קלונימוס בן יהודה (משושלת הקלונימוסים
שהוזכרה):</span>

<span dir="rtl">עַפְעַפַּי יִזְּלוּ מַיִם דֶּמַע לְהַגִירָה</span>,  
<span dir="rtl">וַאֲקוֹנֵן מַר עֲלֵי **הֲרוּגֵי אַשְׁפִּירָה**</span>,  
**<span dir="rtl">בַּשֵּׁנִי - בִּשְׁמוֹנָה בוֹ</span>**, <span dir="rtl">בְּיוֹם מַרְגּוֹעַ
הוּקְרָה</span>,  
<span dir="rtl">מַרְגּוֹעַ לִרְגּוֹעַ נֶחְלְפוּ לְהַבְעִירָה</span>,  
<span dir="rtl">נֶהֶרְגוּ בַּחוּרֵי חֶמֶד וִישִׁישֵׁי הַדָּרָה</span>,  
<span dir="rtl">נֶאֶסְפוּ יַחַד נַפְשָׁם הִשְׁלִימוּ בְּמוֹרָא</span>,  
<span dir="rtl">עַל יִחוּד שֵׁם מְיֻחָד יִחֲדוּ שֵׁם בִּגְבוּרָה</span>,  
<span dir="rtl">גִּבּוֹרֵי כֹּחַ עוֹשֵׂי דְּבָרוֹ לְמַהֲרָה</span>,  
<span dir="rtl">וְכֹהֲנַי וַעֲלָמַי נִגְוְעוּ כֻּלְּהֶם עֲשָׂרָה</span>,  
  
<span dir="rtl">וּבְמַר יְגוֹנִי וְעָצְבִי יֶלֶל אַחְבִּירָה</span>,  
<span dir="rtl">קְהִלּוֹת הַקֹּדֶשׁ הֲרִיגָתָם הַיּוֹם בְּזָכְרָה</span>,  
<span dir="rtl">**קְהַל וָרְמַיְזָא** בְּחוּנָה וּבְחוּרָה</span>,  
<span dir="rtl">גְּאוֹנֵי אֶרֶץ וּנְקִיֵּי טָהֳרָה</span>,  
<span dir="rtl">פַּעֲמַיִם קִדְּשׁוּ שֵׁם הַמְּיֻחָד בְּמוֹרָא</span>,  
<span dir="rtl">**וּבְעֶשְׂרִים וּשְׁלֹשָׁה בְּחֹדֶשׁ זִיו** לְטָהֳרָה</span>,  
**<span dir="rtl">וּבַחֹדֶשׁ הַשְּׁלִישִׁי בִּקְרִיאַת הַלֵּל לְשׁוֹרְרָה</span>**,  
<span dir="rtl">הִשְׁלִימוּ נַפְשָׁם בְּאַהֲבָה קְשׁוּרָה</span>,  
<span dir="rtl">אָהִימָה עֲלֵיהֶם בִּבְכִי יֶלֶל לְחַשְּׁרָה</span>,  
<span dir="rtl">כְּלוּלֵי כֶתֶר עַל רֹאשָׁם לַעֲטָרָה</span>,  
  
<span dir="rtl">וְעַל אַדִּירֵי **קְהַל מַגֶּנְצָא** הַהֲדוּרָה</span>.  
<span dir="rtl">מִנְּשָׁרִים קַלּוּ מֵאֲרָיוֹת לְהִתְגַּבְּרָה</span>,  
<span dir="rtl">הִשְׁלִימוּ נַפְשָׁם עַל יִחוּד שֵׁם הַנּוֹרָא</span>,  
<span dir="rtl">וַעֲלֵיהֶם זַעֲקַת שֶׁבֶר אֶשְׂעָרָה</span>,  
<span dir="rtl">עַל שְׁנֵי מִקְדָּשַׁי יְסוֹדָם כְּהַיּוֹם עֻרְעֲרָה</span>,  
<span dir="rtl">וְעַל חָרְבוֹת מְעַט מִקְדָּשַׁי וּמִדְרְשֵׁי הַתּוֹרָה</span>,

<span dir="rtl">קהילות יהודיות מתרוממות כעוף החול, ואתן גם גזירות ופרעות
ביהודי אשכנז, ממשיכות בשנים הבאות. במיוחד ידועות פרעות רצחניות ב 1298,
שמתועדות מהן פגיעות ב 146 קהילות, ושמות של 3441 נרצחים בקהילת נירנברג.
בראש הפורעים עמד רינדפלייש שעל שמו נקראות הפרעות... לבסוף רינדפלייש הוצא
להורג על ידי הקיסר האוסטרי. מעריכים שפרעות אלו מציינות את תחילת הסוף של
המרכז היהודי בגרמניה של ימי הבינים.</span>

<span dir="rtl">פירוט ניתן למצוא ב"ספר הדמעות" של שמעון ברנפלד. מצוי
ברשת.</span>

<span dir="rtl">ועם זאת נזכיר אישים חשובים שחיו בין שתי תקופות נוראות
אלו (בכל זאת קרוב למאתיים שנה).</span>

<span dir="rtl">**רבי יהודה חסיד** (ולא לבלבל אותו עם רבי יהודה חסיד,
שעלה מפולניה 400 שנה מאוחר יותר, וקנה את אדמת בית הכנסת בירושלים, שנקרא
על שמו "חורבת ר' יהודה חסיד")</span>

<span dir="rtl">נפטר ב 1217, היה נצר למשפחת קלונימוס שהגיעה מאיטליה
לגרמניה. ישב תחילה בשפיירא, ועבר לרגנסבורג. נחשב למייסד תנועה או חוג של
חסידי אשכנז (אין שום קשר בין אלו ובין תנועת החסידות המאוחרת). היו לו
דרישות סגפניות מחמירות מעצמו ומתלמידיו. בין השאר לא כתב את שמו על
יצירותיו. דמותו אפופה ערפל, וספרים רבים מיוחסים לו בלי וודאות
מוחלטת.</span>

<span dir="rtl">ארבע מאות שנה אחר כך הוא מתואר כך על ידי ר' נפתלי בין
יעקב בכרך:</span>

<span dir="rtl">"כגון ר' יהודה חסיד ז"ל, כל מי שהיה מצערו היה מתגייר,
מתוקף רחמי קדושתו הממתק את כל הדינים. כי הוא היה מכתרי אותו הדור, והעולם
עמד בזכותו, ועמד בתענית כל ימיו, ואפילו ביום שבת קודש, לפי שהאכילה הייתה
מצערת אותו, והתענית היה לו עונג גדול</span>:<span dir="rtl">"</span>

<span dir="rtl">"ספר חסידים" המיוחד לו, הוא ספר מוסר העוסק בהתנהגות
יומיומית בנושאים רבים.</span>

<span dir="rtl">מתלמידיו: ר' אלעזר מוורמס.</span>

**<span dir="rtl">ר' אלעזר מוורמס.</span>**

<span dir="rtl">נולד ב 1160, 60 שנה אחרי פרעות תתנ"ו אך בפרעות מקומיות
נרצחו אשתו ושתיים מבנותיו, והוא כותב:</span>

.. <span dir="rtl">ובתי בלט הגדולה בקעו ראשה, ובתי חנה בקעו בראשה
ומתו... ומיד עמדה (אשתי) החסידה ויצאה... וצעקה שהרגו אותנו. ויצאו
המתועבים והכוה בראשה עד הגרגרת ובכתף, ומן הכתף עד החגורה וברוחב כל הגב
ובפנים, ונפלה הצדקת מתה. ואני סגרתי הפתח וצעקנו עד שבא לנו עזר
ממרום ...</span>

<span dir="rtl">לאחר הפרעות הוא עובר ממגנצה לוורמיזא.</span>

<span dir="rtl">ספרו המפורסם הוא "ספר הרוֹקַח", שהוא ספר הלכתי. אך חיבר
ספרים רבים וגם עסק בקבלה, פירוש על ספר יצירה, וספר "סודי רזייא" שבו
תוכלו למצוא פרק על "הלכות מלאכים" ובו למשל כתוב:</span>

<span dir="rtl">"מאי שמים, אש ומים. הרי האש. ולפיכך המלאכים חציים אש
וחציים מים,... ויש ממתניהם ולמעלה אש וממתניהם ולמטה שלג..."</span>

<span dir="rtl">ניתן למצוא את הספר באתר</span>
HEBREWBOOKS<span dir="rtl">.</span>

<span dir="rtl">צריך להעיר, ש"קבלה" של אלעזר מוורמס היא לפני קבלת
הספירות, שמוצאה בפרובנס וצפון ספרד, ודומה יותר לתורת הסוד הקדומה של
"יורדי המרכבה". בעקבות כך יש עליו גם אגדות שונות, כגון קפיצת
הדרך.</span>

**<span dir="rtl">המהר"ם מרוטנברג</span>**

<span dir="rtl">ר' מאיר בן ברוך מרוטנברג נולד ב 1220 או מעט אחריה
בוורמייזה. למד במקומות שונים באיזור, כולל אצל ר' יחיאל מפריז (שהכרנו
אותו בפרשת שריפת התלמוד). נחשב בדורו לסמכות הגדולה ביותר ביהדות אשכנז
(בימינו מכנים זאת "גדול הדור"). הקים ישיבה ברוטנברג.</span>

<span dir="rtl">בסוף ימיו, החמירו רדיפות היהודים, הוא ניסה להגר, וכנראה
סייע לאחרים, אבל היה איסור על הגירה. הוא נאסר ב 1286 ונפטר בכלא שבע שנים
מאוחר יותר.</span>

<span dir="rtl">מסופר שהמלך דרש כופר עצום לשחרורו, ור' מאיר אסר על
הקהילה לשלמו, אך יש ויכוח על אמיתות הסיפור. הוא המשיך לכתוב גם בכלא,
והוא עצמו מעיד:</span>

<span dir="rtl">כל אלו הדברים סבבתי והוספתי בפרק 'מגדל הפורח באוויר'
במגדל אזנשהיים בהיותי תפוס שמה, מלבד מה שכתבתי כבר עליו בהיותי בביתי.
שבח והלל לאלקי תהילתי אשר לא הסיר תפילתו וחסדו מאיתי, ובמחשכים היה לי
דברו נר לרגלי ואור לנתיבתי, ולא עזבני ואל יטשני כל ימי היותי, ואף כי
אחרי מותי</span>.“

<span dir="rtl">ועל מצבתו שנמצאת בבית הקברות בוורמס:</span>

<span dir="rtl">ציון הלז לראש מרנא ורבנא מאיר בן הרב ברוך אשר תפשו
מלך [רומי](https://he.wikipedia.org/wiki/%D7%94%D7%90%D7%99%D7%9E%D7%A4%D7%A8%D7%99%D7%94_%D7%94%D7%A8%D7%95%D7%9E%D7%99%D7%AA_%D7%94%D7%A7%D7%93%D7%95%D7%A9%D7%94)</span> <span dir="rtl">ב[ארבעה
ימים לר"ח
תמוז](https://he.wikipedia.org/wiki/%D7%9B%22%D7%96_%D7%91%D7%A1%D7%99%D7%95%D7%95%D7%9F)</span> <span dir="rtl">שנת [ארבעים
ושש לאלף
השישי](https://he.wikipedia.org/wiki/%D7%94%27%D7%9E%22%D7%95)</span> <span dir="rtl">ונפטר
בתפיסה [י"ט
באייר](https://he.wikipedia.org/wiki/%D7%99%22%D7%98_%D7%91%D7%90%D7%99%D7%99%D7%A8)</span> <span dir="rtl">שנת [חמישים
ושלש](https://he.wikipedia.org/wiki/%D7%94%27%D7%A0%22%D7%92)</span> <span dir="rtl">ולא
נתן לקבורה עד [ארבעה ימים לירח
אדר](https://he.wikipedia.org/wiki/%D7%9B%22%D7%96_%D7%91%D7%A9%D7%91%D7%98)</span> <span dir="rtl">שנת [שישים
ושבע לאלף
השישי](https://he.wikipedia.org/wiki/%D7%94%27%D7%A1%22%D7%96)</span>. 

<span dir="rtl">על דרכו ותפיסותיו יודעים בעיקר מהשו"ת שלו. ניתן ללמוד
מאלו גם על מצב קהילות ישראל בזמנו. והנה לדוגמה תשובה חשובה:</span>

<span dir="rtl">"והמכה את אשתו מקובלני שיש יותר להחמיר בו מבמכה את חברו.
דבחברו אינו חייב בכבודו ובאשתו חייב בכבודה. ודרך הגויים בכך, אבל חלילה
וחלילה לשום בן ברית מעשות זאת והעושה יש להחרימו ולנדותו ולהלקותו ולעונשו
בכל מיני רידוי ואף לקוץ (לקצוץ) את ידו אם רגיל בכך</span>...“

<span dir="rtl">הזהרו מאוד בכך...</span>

<span dir="rtl">המהר"ם כתב גם פיוטים וקינות. הזכרנו בעבר את קינתו על
שריפת התלמוד: "שאלי שרופה באש".</span>

<span dir="rtl">נשים לב, שתקופת הפריחה הרוחנית של יהדות אשכנז, בימי
הבינים, מקבילה לזו של ספרד אך קצרה ממנה. למעשה, כבר מ 1300, ריבוי
הרדיפות והגירושים המקומיים מקטין את האוכלוסיה היהודית ואת משקלה.</span>

<span dir="rtl">מבחינה רוחנית הייתה יהדות ספרד פתוחה הרבה יותר, וחכמיה
עסקו גם בשירת חול, במדעים, ברפואה ובפילוסופיה, בעוד שמיהדות גרמניה נותרו
לנו ספרי הלכה, שו"ת, ופיוטים.</span>

<span dir="rtl">נבצע קפיצה "קטנה" לשלוש מאות השנים האחרונות.</span>

<span dir="rtl">את תחילת התקופה החדשה, תקופת ההשכלה (או "הנאורות" כפי
שמקובל בפילוסופיה) מייצג **משה מנדלסון.**</span>

<span dir="rtl">נולד ב 1729 בעיר דסאו, בין ברלין לליפציג. כרגיל למד
תורה, תלמוד, ואפילו רמב"ם. מרוב לימודים היה גיבן, וחלש. כך, לפחות הוא
מעיד על עצמו:</span>

"<span dir="rtl">הרמב"ם היה הסיבה להשחתת תארי, הוא עכר בשרי ובעבורו
נחלשתי. ובכל זאת אהבה רבה אהבתיו, כי הוא הפך שעות רבות בימי חלדי מאבל
לשמחה. ואם בבלי דעת עשה עמי רעה בהחלישו את גופי, הלא שבעתים היטב לי
בהבריא את נפשי בלמודיו הרמים</span>".

<span dir="rtl">כאשר הרב שלו, פרנקל, אצלו למד, קיבל משרת רב בברלין, הלך
גם הוא אחריו.</span>

<span dir="rtl">מסופר, שבאותה תקופה עדיין הושפלו היהודים בחוק, ובעיר
ברלין הורשו יהודים להיכנס דרך שער הבהמות בלבד, ולא הייתה להם זכות ישיבה
חוקית בעיר.</span>

<span dir="rtl">למרות זאת נשאר מנדלסון בברלין, למד בה מתמטיקה, צרפתית,
אנגלית, רוסית (לימודי ליבה...), למד פילוסופיה, השיג משרה אצל יהודי עשיר,
והתיידד עם גדול המחזאים הנוצרים של תקופת ההשכלה בגרמניה, גוטהולד אפרים
לסינג.</span>

<span dir="rtl">לפני גיל 40 כבר היה פילוסוף מוכר על ידי חוגי המשכילים,
שאז השיגו בשבילו זכות ישיבה בברלין.</span>

<span dir="rtl">לסינג היה משכיל נוצרי שביקר את השמרנות הנוצרית, וקרא
לסובלנות. במחזהו "נתן החכם" הוא מביע את דעותיו המתקדמות האלה, ודמותו של
היהודי נתן במחזה, מבוססת על דמותו של מנדלסון.</span>

<span dir="rtl">אבל נוצרים אחרים תקפו אותו ואת יהדותו, והוא כתב ספר בשם
"ירושלים" כדי להגן על היהדות שלו.</span>

<span dir="rtl">מפעל חשוב אחר שלו הוא תרגום התורה לגרמנית עם
ביאור.</span>

<span dir="rtl">כמו בכל דרכו, הותקף גם בנושא זה על ידי רבנים. הנוצרים
תקפו אותו על כתבים אחרים.</span>

<span dir="rtl">משה מנדלסון מסמל ממש את חדירת ההשכלה ליהדות גרמניה והפחד
של היהדות הדתית מההשכלה, לכאורה, בצדק.</span>

<span dir="rtl">ארבעה מששת ילדיו התנצרו. שמונה מתשעת נכדיו היו נוצרים.
ביניהם המלחין פליקס מנדלסון, בנקאים, סופרים, ואחרים.</span>

<span dir="rtl">אבל קשה לנתח את משקלה של ההשכלה שייצג משה מנדלסון,
בהתנצרות צאצאיו, כי בינתיים חלו תהליכים משמעותיים בגרמניה.</span>

<span dir="rtl">ב 1812 היהודים מקבלים שוויון זכויות מלא בפרוסיה, וגם
חובות כמו שירות צבאי.</span>

<span dir="rtl">בפועל היה קשה ליהודים להשתלב בחברה מבלי להתנצר. במאה
השנים שאחרי תאריך זה מתנצרים אלפי יהודים משכילים, רובם לא דתיים כלל, כדי
להשתלב בחברה. כלומר, שוויון מצד אחד, ונטייה לחילון, מצד שני. הנטייה
לעזיבת הדת הייתה, כמובן, גם בצד הנוצרי.</span>

<span dir="rtl">במאה הזאת, ה-,19 מתפלגת יהדות גרמניה, לזרמים, שיורשיהם
היום הם, האורתודוקסים, הקונסרבטיבים והרפורמים. אחד התמריצים להתפלגות
הייתה האפשרות החוקית לחופש התארגנות דתית. חוק שנחקק בשביל הנוצרים, איפשר
לעזוב כנסייה מבלי לעבור לאחרת (1867). חוק שנראה לנו מוזר היום, אבל הוא
שאיפשר לראשונה לאדם להיות גם "חסר דת".</span>

<span dir="rtl">לפני החוק היה מאבק פנימי על השליטה בקהילות בין הגישות
השונות. והרפורמים היו הכוח החזק לא פעם.</span>

<span dir="rtl">נציג שוב את התמונה לפי אישים:</span>

<span dir="rtl"><u>הרב אברהם גייגר</u></span>

<span dir="rtl">נחשב לאב הרוחני של היהדות הרפורמית. נולד במשפחה דתית
שמרנית, אך למד גם לימודים כלליים, וכן לימודים קלאסיים באוניברסיטה. היה
רב בברסלאו, בפרנקפורט וב 1870 רב הקהילה המרכזית בברלין.</span>

<span dir="rtl">בתפיסתו הוא רואה את יסוד היהדות **בערכי המוסר והצדק** של
נביאי ישראל. רצון האל מתגלה בכל דור מחדש ומחייב **שינוי מתמיד של הדת
בהתאם להתקדמות האדם**.</span>

<span dir="rtl">הרפורמה היא ניסיון לבסס את הדת על יותר על ערכים ופחות על
הלכה, וזה לא פשוט.</span>

<span dir="rtl">יחד עם זה בימיו היה ניסיון לפשר בין הדעות ולחיות יחד,
והוא השקיע בכך מאמצים.</span>

<span dir="rtl"><u>רש"ר הירש</u></span>

<span dir="rtl">ר' שמשון בן רפאל הירש, יליד 1808, נחשב לאבי
הנאו-אורתודוקסיה הגרמנית. הוא התפלמס כנגד הרפורמים. ב 1846 נבחר לרב
במוראביה (צ'כיה) .</span>

<span dir="rtl">במוראביה, נחשב הירש כליבראלי, והייתה לו התנגדות רבה מצד
השמרנים. ב 1851 התמנה לרב הקהילה האורתודוקסית, שהייתה במיעוט, בפרנקפורט.
שם קרא לפרישת האורתודוקסים מהקהילה המרכזית שנשלטה על ידי הרפורמים. את
תיאור עמדותיו אצטט ממאמר של פרופ' יעקב יוסף פטוכובסקי:</span>

”<span dir="rtl">שמשון רפאל הירש לא היה רב אורתודוקסי מהדור הישן.
בניקלשבורג כונה לעתים קרובות "רפורמטור" מפני שלא רק שהאמין בסינתזה בין
התורה למודרנה, אלא גם יישם זאת על עצמו... ההדר בתפילות בית-הכנסת
האורתודוקסי בפרנקפורט היה יכול להתחרות בכל מוסד רפורמי... אך החשיבות
בסינתזה שיצר נחה בדיוק בכך שמבחינתו, חוקי התורה **היו בלתי-ניתנים לשינוי
כחוקי הטבע**. התורה, מבחינתו, כיסתה כל פרט עד לאחרון הדקדוקים במנהג.
ברור שלא האמין כלל בהתפתחות של הדת, וברור באותה המידה שבשל כך, היהדות
הרפורמית והיהדות הקונסרבטיבית – זו האחרונה דגלה במחקר ביקורתי של מה שראה
ככתובים שנמסרו מפי הגבורה – היו חייבות להיות שיקוץ בעיניו</span>.“

<span dir="rtl">בין שני אלה היה הרב זכריה פרנקל, שטען "לא ברפורמה,
המביאה לידי התפרקות מלאה, אלא בלימוד היהדות שיוביל להתפתחות מתוכה
עצמה... באמצעות מחקר על בסיס פוזיטיבי, היסטורי".</span>

<span dir="rtl">לא ניכנס לעובי ההשקפות הדתיות, ורק נזכיר שבגרמניה לא
התארגנה תנועה קונסרבטיבית בהשפעתו, אך היא נוצרה החל מ 1885 בארצות
הברית.</span>

<span dir="rtl">השרשים של הזרמים העיקריים ביהדות: חרדים, דתיים לאומיים,
קונסרבטיים, רפורמיים, חילוניים, נמצאים כבר המאה ה-19 בגרמניה. (מהספרדים
קיבלנו את "המסורתיים". המסורתיים, לדעתי, הם הדומים ביותר לרפורמיים
בהליכותיהם, אבל בהשקפתם הם דומים לאורתודוקסים, כי הם רואים עצמם נחותים
לעומת המחמירים בהלכה).</span>

<span dir="rtl">במאה ה-20, משתתפים כמאה אלף מיהודי גרמניה במלחמת העולם
הראשונה, ולמעלה מעשרת אלפים נהרגים בקרבות. עובדה זו מדגימה את ההתבוללות
הגדולה מאוד של יהדות גרמניה. כמעט מחצית מהנישואים היו נישואי תערובת. מצד
שני הייתה הגירה גדולה של יהודים מהמזרח, שכונו אוסטיודן, והיה מתח תרבותי
בולט ביניהם ובין היהודים הותיקים.</span>

<span dir="rtl">יהודים היו מעורבים מאוד בפוליטיקה, ובכל שטחי
החיים.</span>

<span dir="rtl">במדע, למשל, ישנם למעלה מעשרים זוכי פרס נובל יהודים
גרמנים, שהמפורסם בהם איינשטיין.</span>

<span dir="rtl">בספרות ובשירה עשרות רבות של יהודים (תומאס מאן, היינריך
היינה),</span>

<span dir="rtl">בפילוסופיה (קרל מרכס, מרטין בובר, חנה ארנדט, ולטר
בנימין). ועוד ועוד (בויקיפדיה ניתן למצוא רשימות על דפים
מלאים...).</span>

<span dir="rtl">יחד עם התבוללות גדולה הייתה פריחה תרבותית חסרת
תקדים.</span>

<span dir="rtl">כל זה מגיע לסיומו, עם עליית הנאציזם ב 1933 והאנטישמיות
האלימה עוד קודם.</span>

<span dir="rtl">רוב יהודי גרמניה נמלטו ממנה לפני השואה (כ 400 אלף
יהודים), הם ניצלו דווקא מפני שקל היה להם לחזות את עתידם הרבה לפני שיהודי
מזרח אירופה ואפילו מערבה, הבינו את הגורל המזומן להם.</span>

<span dir="rtl">ובכל זאת למעלה מ 200 אלף נרצחו. חלק ניצלו בזכות נישואי
תערובת שהנאצים התלבטו כיצד לטפל בהם, ומספר קטן בזכות 476 חסידי אומות
העולם.</span>

<span dir="rtl">התקופה הנאצית שלפני השואה, הייתה הגורם המרכזי בעלייה
החמישית, המכונה גם "עליית היֶקים"... למרות שרוב העולים היו יהודים ממדינות
אחרות שסבלו מאנטישמיות או הבינו את סכנות העתיד.</span>

<span dir="rtl">בין 1932 ל 1939 עלו לארץ 250 אלף יהודים, כרבע מהם
מגרמניה עצמה.</span>

<span dir="rtl">הבריטים בתקופה זו (לפני הספר הלבן של 1939), הקלו על
העלייה, והטילו רק הגבלות הנוגעות לפיתוח כלכלת הארץ שבשליטתם (לא רצו
נתמכים...). לא קשה היה ליהודים לעקוף את התקנות המגבילות.</span>

<span dir="rtl">תרומת היֶקים להתיישבות הייתה גדולה ביותר. מצד אחד הם היו
משכילים מאוד, ומצד שני חרוצים ומוכנים לכל עבודה. חלקם היו בעלי הון, ולכן
קידמו מפעלים. אחרים קידמו את הרפואה וההשכלה הגבוהה, ואף הקימו את התזמורת
הפילהרמונית. גם עליית הנוער פעלה בתקופה זו, וכחמשת אלפים נערים ונערות
נקלטו בקיבוצים ובמושבים.</span>

<span dir="rtl">מצד שני נוצרו, כרגיל, מתחים עם העולים החדשים.</span>

<span dir="rtl">הם נוצלו על ידי עליית שכר הדירה.... ספסרות בקרקע.... וכך
נואם חיים נחמן ביאליק:</span>

<span dir="rtl">"במקום לדאוג להם להכין להם פינה וצל, קורה של דירה בכלל,
ולו יהא בצריפים, ניצלנו את אסונם למען בצע כסף.... הספסרות הבזויה, האוכלת
אותנו כעש..."</span>

<span dir="rtl">אם איני טועה, זה היה נאומו האחרון לפני שנסע לוינה לניתוח
שממנו לא קם.</span>

<span dir="rtl">סדנא דארעא חד הוא.</span>

<span dir="rtl">זכינו גם בבדיחות רבות שסופרו על היקים... עד שנקלטו,
ונטמעו, ואם לא, אז בניהם שהפכו לצברים, והגיעו המרוקאים והפרסים ואחרים,
ונוצרו בדיחות חדשות.</span>

<span dir="rtl">ומה בגרמניה היום?</span>

<span dir="rtl">קהילה גדולה וגדלה. היא מורכבת משלושה יסודות:</span>

<span dir="rtl">היהודים שנותרו בגרמניה, או שבו אליה מייד אחרי המלחמה,
כשלושים אלף.</span>

<span dir="rtl">יהודים מברה"מ לשעבר, שגרמניה החליטה לקלוט, אולי מסיבותיה
שלה, כמאתיים אלף.</span>

<span dir="rtl">וכמובן, ישראלים, חלקם אף דור שני לשואה, כעשרים
אלף.</span>

<span dir="rtl">מספר היהודים גדול, וגם אירועים אנטישמיים יש לא מעט, אך
נראה שההתבוללות תתגבר על הכל.</span>
