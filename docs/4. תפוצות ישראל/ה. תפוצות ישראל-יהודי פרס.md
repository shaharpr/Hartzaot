<span dir="rtl"><u>תפוצות ישראל – יהודי פרס</u></span>

<span dir="rtl">הקדמה קצרה:</span>

<span dir="rtl">בסדרת הנוכחית, שבה אנו עוסקים בקהילות יהודיות בתפוצות,
יש לנו כוונה לבחון (ואולי לשחוט), כמה פרות קדושות:</span>

1.  <span dir="rtl">האם המסורת הדתית של היהדות המזרח אירופאית השלטת,
    למעשה, בישראל, אמנם מייצגת את תפוצות ישראל.</span>

2.  <span dir="rtl">האם אמנם היהודים נרדפו על ידי הנצרות, אך לא נרדפו
    במדינות המוסלמיות.</span>

3.  <span dir="rtl">האם הנרטיב של העליות החלוציות הראשונות מייצג היטב את
    תולדות הציונות.</span>

4.  <span dir="rtl">האם יהדות מרוקו מייצגת את "יהדות המזרח" או את יהדות
    מדינות האסלאם, כפי שמקובל לאחרונה בפוליטיקה הישראלית.</span>

5.  <span dir="rtl">אולי עוד...</span>

<span dir="rtl">הבחנו כבר, שביהדות הקווקז, יהדות בוכרה, יהדות סין ויהדות
יפן, שאמנם היו קהילות קטנות, יחסית, לא היו ישיבות, ולא פוסקי הלכה
ידועים.</span>

<span dir="rtl">בשתי הראשונות מצאנו גם ציונות שאינה במסלול הנלמד,
מ"חובבי ציון" להרצל והלאה.</span>

<span dir="rtl">ונעבור עתה ליהדות פרס.</span>

<span dir="rtl">בניגוד לקהילות הקודמות, שהחומר הכתוב עליהם מצומצם יחסית
– אם מפני שהן קטנות, ואם מפני שאינן עתיקות מאוד, או שהיו פחות אורייניות
והשאירו פחות כתבים – על יהדות פרס קיים מספיק חומר ברשת לקורס שלם
(שבוודאי אינני מוסמך לכך).</span>

<span dir="rtl">אנחנו מסתפקים בשעה אחת.... ולכן בנגיעה קלה בלבד.</span>

<span dir="rtl">פרס היא ארץ גדולה, וממילא גבולותיה משתנים בהיסטוריה
הארוכה שלה.</span>

<span dir="rtl">שמה של הארץ נקרא, ברוב השנים, איראן, על ידי תושביה, ופרס
על ידי ארצות המערב (היוונים, ואחרים עד ימינו כמעט), כאשר שני השמות
מתבססים על שמות אזורים קטנים בארץ הגדולה, בעלי השם הזה.</span>

<span dir="rtl">עד שנת 1935 פרס היה השם הבינלאומי, ובשנה זאת הוחלף השם
הרשמי לאיראן, לפי בקשתו של השאח הראשון בשושלת האחרונה,</span> SAH
<span dir="rtl"></span>REZA<span dir="rtl">.</span>

<img src="../../img/images-118/media/image1.gif"
style="width:5.80208in;height:6.22025in" alt="MAP OF IRAN מפת איראן" />

<span dir="rtl"><u>היסטוריה קצרה מאוד של פרס:</u></span>

<span dir="rtl">כבר בשנת 728 לפנה"ס (בערך חורבן שומרון אצלנו), משתחררים
הפרסים מעול האשורים ומקימים מדינה עצמאית.</span>

<span dir="rtl">בשנת 539 לפנה"ס, כורש מלך פרס כובש את בבל, ממוטט את
האימפריה הבבלית קצרת הימים (שהספיקה להחריב את ירושלים כחמישים שנה קודם),
ומקים את האימפריה הפרסית תחת השושלת האחמנידית (שמות שאנו מכירים מהתנ"ך,
כמו דריווש, ארתחשסתא ועוד).</span>

<span dir="rtl">האימפריה כללה, כמשוער, כמעט מחצית מאוכלוסיית העולם,
פיתחה דרכים, שירות דואר, שפה בינלאומית – ארמית, ואדמיניסטרציה יעילה.
אצלנו תקופת שיבת ציון, וכמאתיים שנה, שמלבד ספרי עזרא ונחמיה המספרים על
עשרות שנים ראשונות, אין כמעט אינפורמציה עליה.</span>

<span dir="rtl">בשנת 334 לפנה"ס, אלכסנדר מוקדון מכה את צבאו של דריווש
השלישי וכובש גם את פרס.</span>

<span dir="rtl">שלטון הלניסטי בפרס נמשך כמאתיים שנה, ובערך ב 150 לפנה"ס
מוקמת האימפריה הפרתית, על ידי שבט מצפון פרס. אימפריה זו שהייתה מונרכיה
פאודלית מבוזרת, שלטה במשך יותר מארבע מאות שנה, והייתה אולי היחידה
שהתמודדה בהצלחה עם האימפריה הרומית. אצלנו, תקופת החשמונאים, הורדוס,
הנציבים, החורבן, בר כוכבא, חתימת המשנה, אך גם התבססות הישוב היהודי בבבל
תחת שלטון הפרתים.</span>

<span dir="rtl">בשנת 224 לספירה, מוקמת האימפריה הסאסאנית (על שם השושלת
המלכותית). בירתה קטיסיפון (בעירק היום), והשפעתה התרבותית חרגה מגבולותיה
(הדת הזורואסטרית והפילוסופיה שלה). גם היא התקיימה מעט יותר מארבע מאות
שנים.</span>

<span dir="rtl">במאה השביעית נכבשת פרס על ידי המוסלמים. פרס הופכת
מוסלמית, אך אינה הופכת ערבית. פרס שומרת על תרבותה, וקודם כל על שפתה
(הפרסית היא שפה הודו-אירופית ולא שמית). המאות העשירית והאחת עשרה נחשבות
לתור הזהב של האסלאם, ובהן פרס מרכז של ספרות, פילוסופיה, מתמטיקה, רפואה,
אסטרונומיה...</span>

<span dir="rtl">במאות הבאות סובלת פרס מפלישות שבטים תורכיים מהצפון,
ובעיקר נהרסת על ידי המונגולים.</span>

<span dir="rtl">ב 1500 בערך משתלט על פרס איסמעיל מְאַרדביל, וכופה את השיעה
על המדינה שהייתה עד כה סונית. מתחילה תקופת שושלת הספאווים שנמשכת עד
1722. במאות השנים האלה והבאות רבים הסכסוכים עם תורכיה העותומנית, וגם עם
רוסיה, בעיקר על השליטה במדינות הקווקז. שלוש שושלות נוספות שלטו בפרס עד
המהפכה של חומייני.</span>

<span dir="rtl">ב 1906 נוסחה לראשונה חוקה לפרס, ובין השאר הכירה במיעוטים
הדתיים.</span>

<span dir="rtl">ב 1925 הופך רֶזה פחלאווי שאח, תחילה לראש ממשלה, ואחר כך
מייסד שושלת מלוכה חדשה, שמסתיימת בבנו מוחמד רזה פחלאווי, שבורח מפרס, ב
1979, לקראת המהפכה האסלאמית.</span>

<span dir="rtl">והשאר בתחום הפוליטיקה...</span>

<span dir="rtl">פרס היא ארץ גדולה. קהילות יהודיות היו בה בערים שונות
ורחוקות זו מזו.</span>

<span dir="rtl">נביא רק דוגמה היסטורית אחת, ועוד חצי דוגמה.</span>

<span dir="rtl"><u>יהודי העיר שיראז, תקציר על פי אתר מוזיאון התפוצות,
ברשת.</u></span>

<span dir="rtl">שיראז, בירת מחוז פארס לשעבר, דרום איראן.</span>

<span dir="rtl">על קיומה של קהילה יהודית בשיראז מעידים כתביהם של
גיאוגרפים פרסיים וערביים מהמאה העשירית. בין היתר נכתב כי בשנת 981 הגיעו
מוסלמים, נוצרים ויהודים להלווייתו של מנהיג סופי חשוב. במאה העשירית כתב
מוקדאסי שבמחוז היו פחות יהודים מנוצרים. בנימין מטודלה (1162 בקירוב) תיאר
את שיראז כעיר גדולה עם אוכלוסייה יהודית של 10,000 נפש בערך (אבל, הוא
נוטה להגזמה...).</span>

<span dir="rtl">עם הצלחתו (ב- 1288) של סעד אל-דאולה, יהודי ששימש וזיר
ורופאו של השליט ארגון חאן, נהנו יהודי שיראז מחופש יחסי, בדומה ליתר
הקהילות בפרס. אך כמותן, גם הם סבלו מגל הרדיפות ששטף את מסופוטמיה ואת
יהדות פרס אחרי מותו של ארגון חאן.</span>

<span dir="rtl">שיראז היא מקום הולדתו של שאהין (במאה ה- 14), חלוץ השירה
הפרסית-יהודית, ושל ממשיך דרכו עמראני במאה ה- 16.</span>

<span dir="rtl">רדיפות היהודים בשיראז תחת שלטון הספווים (1500-1722)
מתוארות בפירוט בכרוניקות יהודיות-פרסיות מאת באבאי אבן לוטף ובאבאי אבן
פרחאד.</span>

<span dir="rtl">רדיפות נמשכו גם במאות השנים הבאות, בערים שונות, גם אם לא
כמדיניות אחידה בכל פרס. היו אפילו עלילות דם. לכן, התקיימה תנועה של
יהודים בין הערים, ורבים התאסלמו.</span>

<span dir="rtl">במאה ה- 19 רוב יהודי העיר היו צורפים או בעלי
חנויות.</span>

<span dir="rtl">על פי כתביהם של נוסעים ומיסיונרים מאירופה, נאמד מספר
היהודים בשיראז בראשית המאה ה- 19 ב- 400 משפחות. בשנת 1830 נאמד מספרם ב-
3,000, אולם ירד ל- 500 בשנת 1850 – לפחות 2,500 יהודים התאסלמו בשל
הרדיפות הקשות. על אף אימת הרדיפות המשיכו היהודים לקיים את דתם בסתר. בשנת
1850 פעלו בעיר תשעה בתי כנסת, והרב הראשי היה מולאי (רב) ישראל.</span>

<span dir="rtl">בשנת 1904, כתגובת נגד לפעילותם של המיסיון הנוצרי ושל
התנועה הבהאית בקרב יהודי הקהילה, נוסד בעיר בית ספר של רשת אליאנס, שפעל
עד אחרי 1960.</span>

<span dir="rtl">לקראת סוף המאה ה- 19 יהודים רבים היגרו לארץ
ישראל.</span>

<span dir="rtl">בשנות “הקונסטיטוציה” (1906 –1911) השתפר במידה מסוימת
מעמדם החוקי של היהודים ושל מיעוטים דתיים אחרים באיראן. אולם הרדיפות
נמשכו שנים רבות, גם במאה העשרים. ביום 30 באוקטובר 1910 הותקף הרובע
היהודי של שיראז בעקבות האשמות שווא שהיהודים הרגו ילדה מוסלמית לצרכי
פולחן. 12 יהודים נהרגו בעלילת הדם הזו, ו 50 אחרים נפצעו. הרובע כולו נשדד
בידי המון הפורעים.</span>

<span dir="rtl">בשנת 1948 חיו בשיראז בין 12,000 ל 15,000 יהודים.</span>

<span dir="rtl">לפי מפקד איראני משנת 1956, נמנו אז בעיר 8,304. שיראז
היתה הקהילה השנייה בגודלה באיראן. כאלפיים יהודים עזבו לישראל בין 1956 ל
1968. רובם היו בעלי מלאכה ורוכלים, אך היו גם סוחרים ומלווי כספים. כמחצית
היהודים קיבלו סיוע כספי עד שעזבו את העיר. מי שנותרו השתייכו למעמד
הביניים.</span>

<span dir="rtl">בשנות ה- 1960 החלו היהודים לצאת מהרובע היהודי. “אוצר
התורה” הפעילה ישיבה עם 18 תלמידים, סמינר למורים ובו 20 תלמידים, וכמה בתי
ספר. בסך הכל למדו ב”אוצר התורה” 1,100 תלמידים בשנת 1949, ו 2,020 תלמידים
בשנת 1961. גם רשת אורט הפעילה מוסדות חינוך במקום. בשנת 1960 כאלף ילדים
יהודים למדו בבתי ספר ממשלתיים. בשיראז פעל סניף של ארגון הנשים האיראני
ושל ארגון הצעירים קאנון ג’וואנאן. בשנת 1967 הקהילה היהודית מנתה 7,000
נפש.</span>

<span dir="rtl">בשנת 1979, ערב המהפכה האיסלאמית, חיו בעיר 8,000
יהודים.</span>

<span dir="rtl">באפריל 2000, הובאו למשפט בשיראז 13 יהודים שנאשמו בריגול
לטובת ישראל. בלחץ הקהיליה הבינלאומית הם שוחררו לבסוף, האחרונים בשנת
2003. בסוף אותו עשור מספר היהודים בשיראז נאמד ב 5,000. על אף שלא התגורר
שם רב, פעלו בעיר 15 בתי כנסת ויותר.</span>

<span dir="rtl">ועוד משהו על יהודי העיר משהד בצפון פרס.</span>

<span dir="rtl">יהודי משהד אולצו להתאסלם בשנת 1829, לאחר פרעות, ובאיום
במוות. נוצרה קהילה ששמרה במשך עשרות שנים על יהדותה בסתר עד שחזרו ליהדותם
בגלוי. עד היום זו קהילה נפרדת של יהודים הנקראים "אנוסי משהד", והם
מקיימים אפילו בתי כנסת נפרדים בארץ.</span>

<span dir="rtl">חקר, וכתב עליהם הנשיא השני, יצחק בן צבי.</span>

<span dir="rtl"><u>באיזו שפה דיברו וכתבו יהודי פרס?</u></span>

<span dir="rtl">בפרס רבתי, ובארצות שהיו תחת שלטונה לפחות מאות שנים
אחדות, נוצרו ניבים רבים שמוצאם בפרסית.</span>

<span dir="rtl">הזכרנו כבר את הג'והורי (שפת היהודים ההרריים) ואת הבוכורי
(שפת יהודי בוכרה).</span>

<span dir="rtl">הויקיפדיה מונה עוד שפות מקומיות רבות כאלה:</span>

<span dir="rtl">הג'ידי, יהודית אספהאנית, יהודית שיראזית, יהודית יזדית,
יהודית ח'ואנסארית ועוד ועוד.</span>

<span dir="rtl">שפות אלה, כאמור, מוצאם בפרסית אך כוללות מילים ארמיות
ועבריות, ובמשך שנים רבות נכתבו באותיות עבריות, אך בתקופה המודרנית
באותיות ערביות (כמו הפרסית).</span>

<https://www.ybz.org.il/_Uploads/dbsAttachedFiles/Article_13.1(1).pdf>

<span dir="rtl"><u>באתר זה נמצא מאמר של אמנון נצר: הספרות של יהודי
פרס.</u></span>

<span dir="rtl">קיימים "תפסירים" רבים (תרגומים של ספרי קודש לפרסית)
מלפני המאה ה-12. אבל מעט מאוד ספרי תלמוד או תרגומם. **נראה שהתלמוד לא
תפס מקום מרכזי בחיי יהודי פרס.**</span>

<span dir="rtl">לעומת זה מצויים כתבי יד רבים של מדרשים. גם כתבים קבליים,
כולל ספר הזוהר, השפיעו על היצירה של משוררי פרס.</span>

<span dir="rtl">קיימים חיבורים ברפואה וברוקחות בפרסית יהודית, מבוססים על
כתביו של הפילוסוף המוסלמי אבן סינא, עם הערות של רופאים יהודים שהשתמשו
בהם.</span>

<span dir="rtl">הספר "חובות יהודה" הוא ספר פילוסופי מאת יהודה בן אלעזר,
נתחבר ב 1683 אך לא ידועים פרטים על המחבר.</span>

<span dir="rtl">מחבר המאמר מביא **רשימה של 65 משוררים יהודים שכתבו
בפרסית יהודית,** שלרובם אין ביוגרפיה, **אך כתבי יד שלהם מצויים, בעיקר
במכון בן-צבי**.</span>

<span dir="rtl">מולאנה שאהין, (רבנו שאהין), נחשב לגדול משוררי יהדות פרס.
חי במאה ה-14.</span>

<span dir="rtl">הוא תרגם לפרסית יהודית את ארבעת ספרי התורה האחרונים
(משמות עד דברים),</span>

<span dir="rtl">אך לא תרגום ממש, אלא יצר מהם עשרת אלפים בתי שיר, וכלל
בהם אגדות ומדרשים, חלקם גם ממסורות לא יהודיות. יצירתו נקראת "מוסא נאמה"
(ספר משה).</span>

<span dir="rtl">(מן הסתם הושפע מהאפוס הפרסי הגדול שכתב המשורר הפרסי
פרדוסי (נפטר 1020) בשם: שאה-נאמה).</span>

<span dir="rtl">ב 1333 כתב יצירה נוספת, כ 6500 בתי שיר, מבוססת על מגילת
אסתר וספר עזרא.</span>

<span dir="rtl">ב 1358 כתב יצירה גדולה יותר על ספר בראשית.</span>

<span dir="rtl">המשורר השני הגדול של יהודי פרס הוא מולאנה עמראני (נפטר ב
1536). וגם הוא חיבר יצירות פיוטיות על ספרי התנ"ך. יצירתו האחרונה, יצירה
שירית מבוססת על פרקי אבות, נכתבה בהיותו בגיל 82.</span>

<span dir="rtl">כ'אג'ה בוכ'אראי, חיבר ב 1606 יצירה המבוססת על ספר דניאל,
מדרשים וספרים חיצוניים, וגם על חישובי הקץ של רס"ג.</span>

<span dir="rtl">אהרון בן משיח, מאספהאן, שנאלץ לעבור ליַזְד בעקבות רדיפות,
כתב יצירה שירית מבוססת על ספר שופטים ב 1692.</span>

<span dir="rtl">ידועים שני משוררים כרוניקאים, כלומר, כאלה שכתבו על
אירועי זמנם.</span>

<span dir="rtl">באבאי בן לוטף מהעיר כאשאן, כתב את "כתאב אנוסי" בשנים
1662-1656, שהיו שנים של רדיפות, תחת שלטון השאה הסַפווי עבאס השני. בכתביו
יש אינפורמציה היסטורית רבה על הארגון החברתי והכלכלי של יהודי פרס
בתקופתו.</span>

<span dir="rtl">באבאי בן פרהאד, היה נכדו או נינו של בן לוטף. הוא מתאר את
סבלות היהודים בשנים 1729-1730, כולל ההתאסלמות של כל יהודי העיר כאשאן
למשך שבעה חודשים, והוא מבקר את מנהיגי הקהילה בשל כך.</span>

<span dir="rtl">סופר נוסף, משיח בן רפאל, מוסיף לכרוניקה השירית של באבאי
בן פרהאד, ומשבח את נשיא הקהילה החדש רבי אברהם, שהצליח לבטל את גזירת
ההתאסלמות.</span>

<span dir="rtl"><u>וכך כותב שאול שקד, במאמרו: פרקים במורשתם הקדומה של
יהודי פרס:</u></span>

<https://www.ybz.org.il/_Uploads/dbsAttachedFiles/Article_23.5(1).pdf>

<span dir="rtl">לעומת העושר הזה בתחום השירה ושפע החיבורים בתחום הדרש
והספרות העממית שיצרו יהודים בפרס, בולט ביתר שאת **המחסור בספרות הגות
ובספרות פרשנות והלכה**. אפשר למצוא הסבר חלקי לתופעה הזאת בהשערה, שהשפה
הפרסית לא שימשה את היהודים לצרכים המובהקים של חוכמת היהדות, כיוון
שלצרכים אלה השתמשו המלומדים היהודיים בפרס, כאחיהם בפזורות האחרות, בשפות
הלימוד העיקריות של היהדות: עברית וארמית</span>.

<span dir="rtl">והכותב, מחפש סיבות לכך, בכך שהייתה ספרות כזו אך לא הגיעה
לידינו.  
האם הוא צודק? ספק. אם עברית שמשה לצרכים דתיים, הרי היו צריכים להימצא
כתבי פרשנות והלכה בעברית.</span>

<span dir="rtl">סביר יותר, שנקודת המוצא היהודית-אירופאית ל "מהי תרבות
יהודית", שרואה את עיקר היהדות בעיסוק בהלכה, מוטעית לגבי תרבות יהודית
במקומות אחרים.</span>

<span dir="rtl">וכך גם בקטע הבא:</span>

<span dir="rtl"><u>קטע מתוך "אוצר מנהגי קהילות פרס", ב. בש, 2017, באתר
"חידוש" ברשת.</u></span>

<span dir="rtl">ליהודי פרס היו חיי דת ותרבות עשירים, על כך יעידו כתבי
היד שלהם השמורים בספריות בארץ, באירופה, בארצות-הברית ובאוספים פרטיים,
ומעט מהם הזכרנו בחיבורנו. תכנם של כתבי יד אלה מצביע על התעניינות בשטחים
רבים: דת, פילוסופיה, מדעים, ספרות ותחומים אחרים. רמתם של כתבי יד אלה
מורה על תקופות של עלייה וירידה בפוריות היצירה ובגילויי למדנות, לרוב
בהתאם למצב החברתי-כלכלי שהושפע לא מעט מאירועים היסטוריים, שלא תמיד האירו
פנים ליהודי פרס. אין ספק שגלי פרעות לאורך שנות הגלות, פגעו במידה רבה
באפשרות הצמיחה התרבותית של יהודי פרס.</span>

<span dir="rtl">ועם כל זה, **דלות רבה מאפיינת את המקורות
ההיסטוריים-התורניים של יהודי אירן,** אשר משום מה לא ראו ערך רב בתיעוד
קורותיהם, או שלא הצליחו במצוקת העיתים לשמר את התיעוד. ושמא העלו על הכתב
ולא התפרסמו הדברים די צרכם, ואבדו במשך הזמן. כמו שנכתב בספר 'מיַזְד לארץ
הקודש', שהמשימה לחשוף את עברה של הקהילה \[יזד\], היה קשה מאד. גם המודעות
הקלושה של אנשי הקהילה לתיעוד ולשימור העבר,גרמה לכך. אפשר גם כי נסיונות
התיעוד שאולי נעשו פה ושם, לא עלו יפה, משום שלא הצליחו מסמכים ורשימות
להשרד בתנאי חיים קשים, שמהם סבלו היהודים תכופות. על כל פנים עובדה היא,
כי חוקרי יהדות אירן שעסקו גם בקהילת יזד העלו רק מעט מזעיר.</span>

<span dir="rtl">הכותב מראיין רב, שכתב ספר בנושא. פחות מעניינת אותו יצירה
לא דתית, והוא מחפש ומוצא יצירה דתית ביהדות פרס, או סיבות
להיעלמותה.</span>

<span dir="rtl">משהו על מנהגי נישואין.</span>

<span dir="rtl">יהודי פרס, כמו המוסלמים, השיאו את בנותיהם בגיל צעיר
מאוד, או לפחות ארסו אותן לנערים רק מעט בוגרים מהם.</span>

<span dir="rtl">וכך מספר יהודי ממוצא פרסי שחי בארה"ב.</span>

<img src="../../img/images-118/media/image2.jpeg"
style="width:6in;height:8.334in"
alt="תמונה שמכילה טקסט, לדגמן, אדם, ספר התיאור נוצר באופן אוטומטי" />

<u>Soomekh, Saba. “To Be an Iranian Jewish Bride.” </u>

My great-grandmother, Naneh Jan, pictured here on her wedding day in
Hamadan, Iran in 1910, was just ten years old when she was married, her
experience was similar to many of the women that I spoke to in my
interviews. The photograph captures the mix of traditions that
influenced Persian Jewish wedding customs in the early 20th century.
These customs were not limited to the wedding ceremony itself; a series
of rituals were part of the wedding celebration, each designed to ensure
fertility, economic success, and, most importantly, to ward off the evil
eye.<sup>3</sup> The fear of falling victim to a curse, or “*cheshm
khordan*” (lit. translated to being struck by the eye), has been
embedded in Iranian culture since the time of the Zoroastrians, and is
deeply rooted Persian Jewish tradition as well. The superstition took on
ever more significance in a time when child brides were having numerous
children and the chances of the young mother and her babies surviving
childbirth were tenuous. The wedding jewelry, placed on young brides
like my great-grandmother, functioned both as a decoration and as a
talisman, worn both to ward off the evil eye and to ensure fertility and
safety for her and her future children.

<span dir="rtl"><u>כותב יהודי ממוצא פרסי, סאבא סומק, החי בלוס אנג'לס
(תרגום מקוצר):</u></span>

<span dir="rtl">סבתי, נאנה זאן, נישאה בעיר חאמאדאן באיראן בשנת 1910. היא
הייתה רק בת עשר.</span>

<span dir="rtl">התמונה תופסת את התרבות המעורבת במנהגי החתונה של יהודי
פרס בתחילת המאה העשרים. (הכלה בשורה האמצעית מצד שמאל שלנו)</span>

<span dir="rtl">ובהמשך: האמונות התפלות היו משמעותיות יותר כאשר
כלות-ילדות ילדו ילדים רבים וסיכוייהם לשרוד היו קלושים. תכשיטי החתונה
שמשו גם לקישוט וגם כקמיעות.</span>

<img src="../../img/images-118/media/image3.jpeg"
style="width:3.64583in;height:4.23958in"
alt="הכתבה של תהילה עופר, &quot;הארץ&quot;, 1966" />

<span dir="rtl">בשנת 1966 מנסה מועצת אירגוני נשים בישראל לבוא לעזרת
הנשים היהודיות באיראן, מפני שגיל הנישואין לבנות שם (במדינה כולה, וגם אצל
יהודי איראן) היה קרוב ל-10.  
התערבות ארגוני הנשים בישראל בשנה זו מראה שעדיין היה נפוץ נוהג זה
אז.</span>

<span dir="rtl"><u>קשרים עם ארץ ישראל...</u></span>

<span dir="rtl"><u>מתוך: הפעילות הציונית באיראן, אמנון נצר.</u></span>

<span dir="rtl">העלייה מאיראן לארץ-ישראל, בקבוצות גדולות פחות או יותר,
החלה בשנים 1858 ו-1884 , כשנתיים אחרי עליית ביל"ו . הראשונים שעלו לא"י
היו יהודי שיראז, בעיקר בעידודו של הרב אהרן בן משה הכהן, אביו של רפאל
חיים הכהן ז"ל, מחבר הספר אבנים בחומה . קבוצה גדולה אחרת של עולים משיראז
הגיעה לירושלים בשנת 1891</span>. <span dir="rtl">באותו זמן חיו יהודים
מאיראן לא רק בעיר הקודש, אלא גם ביפו, בחברון, בצפת ואפילו בשכם . בצפת
נמצאו עולים מאיראן כבר בשנת 1816 . בעקבות העולים האלה משיראז</span>,
<span dir="rtl">באו קבוצות עולים מטהראן ב-1895 , ביניהם היה המורה הרוחני
של יהדות טהראן, הרב חיים אלעזר, אביו של חנינא מזרחי ז"ל, בעל הספר יהודי
פרסי. ב-1907 היו כ-950 עולים מאיראן בירושלים, ועד אמצע שנות ה-20 של המאה
הנוכחית הגיע מספרם בכל א"י ל-7275 נפש</span>.

<span dir="rtl">להשוואה: מהעלייה הראשונה נותרו בארץ כ 5000 איש, מחציתם
מאירופה ומחציתם מתימן.</span>

<span dir="rtl">מהעלייה השניה נותרו בארץ כ 15 אלף איש.</span>

<span dir="rtl">עד אמצע שנות ה-20 עולים גם כ 37 אלף איש ממזרח
אירופה.</span>

<span dir="rtl">כ-40 אלף מיהודי אירן עולים לישראל מהקמת המדינה עד 1960,
וכ-40 אלף נוספים עד 1990.</span>

<span dir="rtl">מעריכים היום את מספר היהודים ממוצא אירני בישראל ב
200-250 אלף. וכ-70 אלף בארה"ב. כמובן, הסטטיסטיקה תלויה בהגדרות.</span>

<span dir="rtl">באירן נמצאים כ 8000 יהודים.</span>

<span dir="rtl">ולסיום, גם ליהודי פרס חג משלהם, ממש ביום של המימונה
המרוקאית, ממחרת הפסח.</span>

<span dir="rtl"><u>סִיזְדָה בְּדָר – רוּזֶה בָּאע', אסרו-חג פסח אצל יהודי איראן,
כ"ב ניסן</u></span>

<span dir="rtl">במוצאי שביעי של פסח (ובגולה-שמיני של פסח) ולמחרת היום,
באסרו-חג, יהודי איראן חוגגים. ערב החג מכונה בשם "שָׁבֶּה סָאל" (בפרסית: ערב
\[ראש\] השנה) והיום נקרא "רוּזֶה סָאל" (יום \[ראש\] השנה). בישראל ובקהילות
שונות באיראן נקרא היום "רוּזֶה בָּאע" (יום הגן)</span>.  

<span dir="rtl">בערב החג נוהגים להוציא את ספרי התורה, לשאת אותם ולרקוד.
בכל בית עורכים שולחן טקסי מפואר, שכל מרכיביו הם סגולה וסמל לפריון,
לשגשוג ולברכה לשנה החדשה. השולחן ערוך במפה לבנה ובכלים חגיגיים, ולצד
המאכלים מונחים צמחי תבלין רבים, ענפים ירוקים, פרחים וצלחת נבטים פורחים,
דגי זהב בצנצנת מים, מטבעות ותכשיטים בקערת מים ומַרְאָה המשקפת את
האור</span>. 

<span dir="rtl">כמו כן, מרבים בביקורים הדדיים קצרים כדי לברך ולהתברך
באווירה עליזה וקלילה של עליצות ושמחה. הביקורים הם הזדמנות מצוינת להשלים
בין אויבים ושונאים ולפתוח דף חדש</span>.

<span dir="rtl">דלתות הבית פתוחות לרווחה עד השעות הקטנות של הלילה. למחרת
נפגשים כולם בחיק הטבע ומבלים יחד עד שעות הערב</span>.

<span dir="rtl">מקורו של חג יהודי-פרסי זה הוא **ראש השנה הפרסי העתיק,
"נוֹרוּז"**
(בפרסית: יום חדש), שמנהגיו השונים גוירו, הועלו בקודש, וקיבלו משמעות יהודית דתית 
ולאומית. </span>

<span dir="rtl">ככל הנראה,
רוּזֶה בָּאע' החל אצל יהודי איראן לפני כ-1,500, ועם נדידות היהודים
בעקבות כיבושי האסלאם הוא התגלגל גם לקהילות יהודיות אחרות.</span>

<img src="../../img/images-118/media/image4.jpeg"
style="width:6.66667in;height:4.6875in" alt="סיזדה" />

<span dir="rtl">נוֹרוּז היה ראש השנה והחג החשוב ביותר באימפריה הפרסית הקדומה, שמלכיה
האמינו
בדת הזורואסטרית, שבמרכזה ניצבת מלחמת האור בכוחות השחור. החג נחוג ביום
השוויון האביבי, שבו היום והלילה משתווים באורכם.</span>
