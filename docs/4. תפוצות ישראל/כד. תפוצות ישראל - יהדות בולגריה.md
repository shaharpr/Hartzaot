<span dir="rtl"><u>תפוצות ישראל – יהדות בולגריה</u></span>

<img src="../../img/images-137/media/image1.png"
style="width:6.875in;height:7.35709in" alt="יהדות בולגריה – ויקישיבה" />

<span dir="rtl"><u>בולגריה על רגל אחת</u></span>

<span dir="rtl">בולגריה נהיית בולגריה רק בשנת 680 לספירה, כאשר חאן
אספארוח, מנהיג שבטים המכונים "בולגרים", הבאים מן המזרח, כובשים את האיזור
הנקרא היום בולגריה, מידי האימפריה הביזנטית. בהסכם שנחתם ב 681 מוקמת
האימפריה הבולגרית הראשונה.  
אבל הארץ הייתה קיימת גם קודם... עם היסטוריה דומה לאיזור. גבול הכיבוש
הפרסי, נדידת שבטים תרקיים, וסלביים מהמזרח, שלטון הלניסטי, רומי וביזנטי.
כניסת הנצרות בשנת 400 בערך.  
צריך להעיר, באופן כללי, שאימפריות חזקות שולטות בנדידת עמים, אימפריות
שוקעות מתאפיינות בגבולות פרוצים. מחסור באמצעי מחייה במרכז אסייה יכול
להביא לפלישות שבטים ועמים לאירופה, לא כדי לשלוט אלא כדי להתיישב. בדרך
כלל הם מתבוללים באוכלוסיה הקיימת.</span>

<span dir="rtl">הביזנטים כובשים את בולגריה חזרה מעט אחרי שנת
1000.</span>

<span dir="rtl">אחרי קרוב למאתיים שנה מצליחים הבולגרים למרוד ולהקים את
האימפריה הבולגרית השנייה (בערך 1200). זו מתפוררת בהתקפות מבחוץ ובמרידות
מבפנים למחוזות פאודליים קטנים. ואז ב 1382 נכבשת סופיה על ידי העות'מנים,
ותוך 70 שנה כל בולגריה.</span>

<span dir="rtl">העות'מנים ניסו לדכא את הלאומיות הבולגרית, אך ניסיונותיהם
לאסלם את האוכלוסיה הצליחו רק בחלקם הקטן.</span>

<span dir="rtl">הלאומיות הבולגרית מתפתחת מחדש רק במאה ה-18 בעקבות תנועת
ההשכלה האירופאית. במרד נגד העות'מנים ב 1876 (נזכור שהיוונים מרדו ב
1821), נהרגים שלושים אלף בולגרים. בעקבות מלחמת רוסיה נגד האימפריה
העות'מנית שהשתתפו בה מורדים בולגרים, השיגה בולגריה את עצמאותה. יום
העצמאות הבולגרית הוא 3 במרץ 1878. הויכוח על גבולותיה נמשך עד אחרי מלחמת
העולם השניה.</span>

<span dir="rtl">ב 1918, אחרי הפסדים במלחמת העולם הראשונה (הצטרפה לצד
המפסיד), היא מקוצצת, ומקבלת עליה מלך, את בוריס השלישי, ממוצא
גרמני.</span>

<span dir="rtl">גם במלחמת העולם השנייה, ב 1941, היא מצטרפת לצד "הלא
נכון" וכורתת ברית עם הנאצים. המלך מת ב 1943, והמלחמה נוטה נגד הגרמנים,
ולבסוף בולגריה נכבשת על ידי הצבא הסובייטי. עד 1946 משתלטת המפלגה
הקומוניסטית על בולגריה.</span>

<span dir="rtl">ב 1990 יחד עם השינויים בכל הגוש המזרחי, המדינה הופכת
דמוקרטית יותר, ובשנות האלפיים גם מתפתחת יותר.</span>

<span dir="rtl">היום חיים בבולגריה כשבעה וחצי מיליון אזרחים, רובם המכריע
בולגרים, מיעוט של 9% טורקים, ומיעוטים קטנים אחרים. האוכלוסיה הולכת וקטנה
בגלל ילודה נמוכה.</span>

<span dir="rtl">הכנסייה הבולגרית היא נוצרית אורתודוקסית.</span>

<span dir="rtl">בולגריה הצטרפה לאיחוד האירופי ב 2007, אך היא אחת הארצות
העניות ביותר באיחוד.</span>

<span dir="rtl"><u>יהדות בולגריה</u></span>

<span dir="rtl">יהודים ישבו בבולגריה לפני שבולגריה הייתה בולגריה.</span>

<span dir="rtl">העדויות לכך הן אריכאולוגיות בלבד, אולם ברורות.</span>

<span dir="rtl">בתחילת המאה העשרים, התגלתה מצבה, ליד חורבות עיר רומית
שהוקמה על ידי טריאנוס קיסר בשנת 106. הכתובת על המצבה היא לטינית ותרגומה:
"יוסף ראש בית הכנסת ומנהל ראשי בנו של מקסימיני מפנוניה".</span>

<span dir="rtl">יותר מכך, לפני כארבעים שנה, בחפירות בעיר העתיקה של
פלובדיב (אחת הערים הראשיות בבולגריה היום), התגלות שרידי בית כנסת עתיק
מהתקופה הרומית. הארכיאולוגים מייחסים את השכבה התחתונה למאה השנייה, ואת
העליונה למאה הרביעית. המבנה גדול וברור ששימש מרכז לקהילה משמעותית בעיר
זו.</span>

<img src="../../img/images-137/media/image2.jpeg"
style="width:6.34375in;height:4.3645in"
alt="תמונה שמכילה טקסט, מקורה התיאור נוצר באופן אוטומטי" />

<span dir="rtl">בתקופה הביזנטית גבר הלחץ להמרות דת, ולא ברור מצב היהודים
בבולגריה.</span>

<span dir="rtl">באימפריה הבולגרית הראשונה, משנת 700 בערך, סוחרים יהודים
מבולגריה מתווכים בין בולגריה והממלכה הכוזרית במזרח. שבויים יהודים
מאזורים שנכבשו בידי הבולגרים מצטרפים ליהדות בולגריה.</span>

<span dir="rtl">במאה התשיעית, שליחיו של המלך בוריס הראשון שולחים 106
שאלות לאפיפיור (שלא נשמרו), ומהתשובות (שנשמרו) מתברר שהבולגרים הושפעו
מהיהדות. למשל, מהתשובות מתברר לשואלים שאין צורך לשמור את יום השבת, ומותר
לאכול כל בעל חיים.</span>

<span dir="rtl">אחרי שנת 1000, והכיבוש הביזנטי החדש, אין ידיעות ישירות
על יהדות בולגריה. אך אחרי מאתיים שנה, כאשר קמה האימפריה הבולגרית השנייה,
זוכים היהודים לשגשוג ומעמד חברתי גבוה.</span>

<span dir="rtl">עדות מעניינת יש ממכתב ששולח בלה **מלך הונגריה** בערך ב
1200, לאפיפיור גריגוריוס התשיעי, ובו הוא מתאונן על איוון אסן השני, קיסר
בולגריה, המארח כופרים יהודים, ובולגריה מלאה יהודים, ויש לצאת למסע צלב
נגדה.</span>

<span dir="rtl">ב 1346, מתחתן קיסר בולגריה עם שרה מטרנובו, יהודיה
שמתנצרת לרגל המאורע... אך בנה איוון שישמן (יהודי או לא?) הוא אחרון קיסרי
האימפריה השנייה.</span>

<span dir="rtl">ההצלחה מסוכנת, ושנאת הכנסייה המקומית גוברת. יש שתי
גירסאות לגבי יהודי העיר טרנובו ב 1360. לפי האחת גורשו, ולפי האחרת נערכו
בהם פרעות.</span>

<span dir="rtl">אבל, מהונגריה מגורשים היהודים ב 1374 והם מתיישבים
בבולגריה.</span>

<span dir="rtl">עשרים שנה אחר כך נכבשת העיר טרנובו על ידי העות'מנים. לפי
מיתוס בולגרי אנטישמי היהודים עזרו לעות'מנים, לפי עדויות היסטוריות אחרות,
העות'מנים דווקא גרשו את היהודים מהעיר לאיסטנבול. לא מתוך
אנטישמיות.</span>

<span dir="rtl">הגליות ויישוב מחדש היו נהוגות אצל העות'מנים, אם לצורך
עבודות כפייה ואם לצורך ביסוס גבולות. אבל, בהמשך, היהודים זוכים להיות
מעמד מועדף אצל העות'מנים לעומת הנוצרים. לכן, הקהילה היהודית הבולגרית
גדלה מהגירה יהודית מארצות אירופאיות שונות, וכמובן במאה ה-16 מגורשי ספרד
ופורטוגל מגיעים גם לבולגריה.</span>

<span dir="rtl">העות'מנים כבר בתחילת המאה ה-15 התירו לקהילות ישראל לבנות
בתי כנסת ולנהל את הקהילות בעצמן. כשהגיעו הספרדים, היו ביישובים רבים ארבע
קהילות: הרומניוטים, ההונגרים, האשכנזים, והגדולה מכולן, קהילת הספרדים.
בספרי השו"ת ניכרים חילוקי דעות הלכתיים בין הקהילות. איך אפשר לא.</span>

<span dir="rtl">בתקופה זו קהילת פלובדיב היא הגדולה ביותר.</span>

<span dir="rtl">לאחר 1600, מראות תעודות גביית מיסים עות'מניות, שקהילת
סופיה הפכה לגדולה יותר, ובין סוחריה היו כאלה שסחרו עם הרפובליקות
האיטלקיות.</span>

<span dir="rtl">לקראת 1650 קולטת יהדות בולגריה יהודים שנשבו בגזירות ת"ח
ת"ט בפולין ואוקראינה, ונפדו על ידה. במאה הבאה נקלטים גם יהודים מסרביה
שסובלת ממלחמות.</span>

<span dir="rtl">לאחר 1700 נטמעות הקהילות העתיקות של בולגריה (הרומניוטית,
ההונגרית ואחרות) בקהילה הספרדית. נותרו שמות משפחה המעידים על המוצא.
רומאנו ופאפו הם רומניוטים, מג'ר הם הונגרים, פרנקו צרפתים, אשכנזי
מבוואריה, מיטרני מאיטליה.</span>

<span dir="rtl">אין סתם יהודי.</span>

<span dir="rtl">לקראת המאה ה-19 מתחילים היהודים לסבול ממרידות של בולגרים
נגד העות'מנים, כי, כרגיל, היהודים העדיפו את העות'מנים המוסלמים על
הנוצרים המקומיים.</span>

<span dir="rtl">גם במלחמת רוסיה טורקיה (1877) סבלו היהודים קשות משני
הצבאות.</span>

<span dir="rtl">שינויים פנימיים רציניים חלים בסוף המאה ה-19. מצד אחד
אנטישמיות רבה, עד כדי עלילת דם ב 1890. מצד שני יהודים משתלבים בצבא
הבולגרי, חודרת ההשכלה, החילון והציונות, ומתקיים מאבק על הבכורה בקהילות.
בהמשך הייתה הציונות לדומיננטית.</span>

<span dir="rtl"><u>יהדות בולגריה בתקופת השואה</u></span>

<span dir="rtl">בזכרון השואה מקובל להזכיר שתי מדינות אירופאית, שבהן
ניצלו רוב היהודים בזכות עמן. דנמרק ובולגריה. אך יש הבדל ניכר בין שתי
התופעות.</span>

<span dir="rtl">קודם כל בדנמרק היו כ 8000 יהודים, ובבולגריה קרוב לחמישים
אלף. אבל, ההבדל הגדול יותר היה, שדנמרק נכבשה על ידי הנאצים, ואילו
בולגריה הייתה בת בריתם.</span>

<span dir="rtl">בולגריה הייתה מלוכה חוקתית, עם פרלמנט. המלך היה ממשפחה
גרמנית במוצאו. כמו כן בולגריה ראתה את עצמה כניזוקה מתוצאות מלחמת העולם
הראשונה, שאז נלקחו ממנה שטחים וצורפו ליוגוסלביה.</span>

<span dir="rtl">למרות שעם פתיחת מלחמת העולם השניה, ראש ממשלת בולגריה
הכריז על נייטרליות, הוא הוחלף בתחילת 1940 על ידי המלך, בבוגדאן פילוב
האנטישמי.</span>

<span dir="rtl">בתחילת 1941 הפרלמנט הבולגרי מאשר את "החוק להגנת האומה"
הדומה לחוקי נירנברג, ואחר כך מצטרפת בולגריה בהסכם למדינות הציר (גרמניה
ואיטליה). מאפשרת לצבא גרמני לעברו דרכה ליוון, ומקבלת בתמורה חלקים
מתראקיה ומקדוניה, והמשך השלטון העצמי.</span>

<span dir="rtl">9000 מיהודי בולגריה נשלחים לעבודות כפייה, ובמרץ 1943
יהודי תראקיה ומקדוניה, למעלה מ 11 אלף, מועברים על ידי הבולגרים, לידי
הגרמנים למחנות ההשמדה.</span>

<span dir="rtl">ניסיון לשלוח כששת אלפים מיהודי בולגריה איתם, נכשל בעזרת
מעט פוליטיקאים ובעזרת ראשי הכנסייה. הם משוחררים קרוב מאוד לעלייתם
לרכבות, וזה המפנה הגדול. יותר לא נשלחים יהודים מתוך בולגריה
להשמדה.</span>

<span dir="rtl">19 אלף יהודים מסופיה נשלחים לערי השדה, ואף לשלושה מחנות
ריכוז. מאות מצטרפים לפרטיזנים.</span>

<span dir="rtl">באוגוסט 1943 מת המלך בוריס השלישי, ולאור השינוי בחזית
המזרחית, בולגריה מתחילה לשנות מדיניות עד כדי הכרזת מלחמה על גרמניה.
מבחינת היהודים באוגוסט 1944 מבוטלים החוקים האנטישמיים והיהודים חוזרים
לבתיהם.</span>

<span dir="rtl">סיפור זה אינו בדיוק, סיפור גבורה של העם הבולגרי המציל את
50 אלף היהודים בארצו.</span>

<span dir="rtl">אבל לכל סיפור יש גירסאות שונות.</span>

<span dir="rtl">עם גירוש יהודי תראקיה ומקדוניה על ידי הבולגרים למחנות
ההשמדה, נמנעה שליחתם של ששת אלפים מיהודי בולגריה שכבר רוכזו לשם שליחתם,
ע"י התנגדות עזה של אזרחים בולגריים, בעיקר מנהיגים מקומיים. בכך הופסק
המאמץ של הממשלה האנטישמית לשילוח יהודי בולגריה להשמדה.</span>

<span dir="rtl">אין ויכוח על תרומתם של בולגרים אמיצים להצלת יהודי
בולגריה, ובראשם סגן יו"ר הפרלמנט דימיטר פשב, והכנסייה הבולגרית.</span>

<span dir="rtl">להלן קטעים ממאמרו של ד"ר משה בסוק:</span>

<http://www.thebulgarianjews.org.il/?CategoryID=185&ArticleID=2035>

<span dir="rtl">אני לא מתכוון לחזור ולספר כאן את הנרטיב הידוע ולא לפרט
את ההבדלים בין הגישות השונות לגבי</span> "**<span dir="rtl">מי הציל את
יהודי בולגריה</span>?"** <span dir="rtl">אלא לבחון את הנושא מהיבט חדש
ומקורי</span>

    **<span dir="rtl">בולגריה בת ברית של
גרמניה</span>.** <span dir="rtl">העובדה הראשונה ואולי החשובה ביותר היא
שבולגריה שלא כמו יוון, יוגוסלביה, רוסיה, פולין, צרפת, צ'כוסלובקיה
ומדינות אחרות באירופה, לא נכבשה</span> <span dir="rtl">על ידי גרמניה אלא
הייתה בת ברית</span> <span dir="rtl">שלה. בעניין זה יש לתת קרדיט למלך
בוריס, שמהסיבות שלו, ולבטח לא מתוך הרצון להציל את יהודי בולגריה, כרת
ברית עם גרמניה. גורלם </span> <span dir="rtl">של היהודים בכל הארצות
שנכבשו עלי ידי גרמניה היה מתחילתו גרוע הרבה יותר. ברבות מהן, יחידות
החיסול של הס.ס. ה'זונדרקומנדו' באו בעקבות הצבא הכובש ועסקו בחיסול
הקהילות היהודיות באזורים שנכבשו</span>.

<span dir="rtl">....</span>

    ** <span dir="rtl">השתלבות בחברה ונאמנות
למולדת</span>.** <span dir="rtl">היהודים השתדלו להשתלב בחברה הבולגרית.
הם הלכו לבתי ספר בולגרים, למדו בכל הפקולטות באוניברסיטה יחד עם הבולגרים,
שרתו בצבא והגיעו לקצונה, באחוז יותר גבוה ממספרם היחסי באוכלוסייה. יותר
מזה, היהודים היו פטריוטים בולגרים בולטים, שהתנדבו ליחידות
לוחמות</span> <span dir="rtl">ומספר הנופלים ביניהם ומקבלי עיטורי הגבורה,
בשתי מלחמות הבלקן ובמלחמת העולם הראשונה, היה אף גבוה משיעורם
באוכלוסייה</span>.  

<span dir="rtl">....</span>

**<span dir="rtl">הכנסייה הפרבוסלאבית</span> :** <span dir="rtl">גורם
משמעותי מאד שתרם תרומה חשובה להצלת היהודים הייתה הכנסייה הבולגרית
הפרבוסלאבית, שהיה לה מעמד יוקרתי גבוה בחברה הבולגרית. הכנסייה
הייתה  סובלנית והומאנית כלפי היהודים, השפיעה מאד על דעת
הקהל</span> <span dir="rtl">הבולגרית ונאבקה בנחישות נגד רדיפתם. זאת
לעומת הכנסייה הקתולית, הפרוטסטנטית ואפילו הכנסיות הפרבוסלאביות במזרח
אירופה, שלא סייעו רבות ליהודים</span>.

<span dir="rtl">....</span>

    **<span dir="rtl">מחאת חברי הפרלמנט בראשות
פשב</span>. **<span dir="rtl">סיבה עשירית ואחרונה הנובעת מכל הסיבות
שנמנו עד כה, הייתה התגייסותם האמיצה והנחרצת של סגן יו"ר הפרלמנט, דימיטר
פשב  ועמיתיו, נגד הכוונה לשילוח יהודי בולגריה להשמדה. לולא הסיבות שפורטו
לעיל, פשב וחבריו לא היו מסוגלים, בזמן הקצר שנותר עד לגירוש, ליזום
ההתנגדות תקיפה כזאת למזימת הממשלה להביא לסופם הטרגי של יהודי בולגריה.
יוזמה שהצליחה מעבר לכל הציפיות</span>.

<span dir="rtl">על עובדות אלה (ואחרות שלא ציטטתי) אין ויכוח, וכמובן,
אפשר להעריך את משקלן.</span>

**<span dir="rtl">אבל קיים ויכוח מר עד היום על מקומו של המלך בוריס
השלישי בסיפור.</span>**

<span dir="rtl">יש התולים בו את ההצלה של יהודי בולגריה, ויש הרואים בו את
הרוצח של יהודי תרקיה ומקדוניה, וכמי שנאלץ בעל כורחו, בגלל לחצים עממיים,
להימנע מרצח יהודי בולגריה.</span>

<span dir="rtl"><u>עליית יהודי בולגריה</u></span>

<span dir="rtl">יהודים עלו מבולגריה גם לפני מלחמת העולם השנייה, במספרים
קטנים.</span>

<span dir="rtl">מושבת הרטוב הוקמה על ידי עולי בולגריה ב 1895.</span>

<span dir="rtl">בהקמת יבנאל השתתפו עולי בולגריה ב 1901.</span>

<span dir="rtl">מושב בית חנן (בין יבנה ואשדוד) הוקם על ידי עולים
מבולגריה ב 1929.</span>

<span dir="rtl">כפר חיטים הוקם על ידי עולי בולגריה ב 1936.</span>

<span dir="rtl">ועולים מבולגריה השתתפו בהקמת מושבים וקיבוצים
נוספים.</span>

<span dir="rtl">כאמור לעיל, הייתה התנועה הציונות דומיננטית בקהילות
בולגריה כבר לפני השואה. לאחר המלחמה בולגריה נשלטת בידי הקומוניסטים
ונכנסת להשפעת ברית המועצות.</span>

<span dir="rtl">אף על פי כן, ואולי בגלל זה (ברה"מ תומכת בישראל בתקופת
מלחמת השחרור), הבולגרים לא רק איפשרו את עליית יהודי ארצם לישראל אלא
אפילו סייעו בכך.</span>

<span dir="rtl">נצטט את סיפורה של סבתא דליה לוי, מהרשת.</span>

<https://www.ravdori.co.il/stories/%D7%A2%D7%9C%D7%99%D7%99%D7%AA-%D7%91%D7%95%D7%9C%D7%92%D7%A8%D7%99%D7%94-%D7%95%D7%94%D7%A6%D7%99%D7%95%D7%A0%D7%95%D7%AA>

<span dir="rtl">סיפורה של סבתא דליה לוי</span>

<span dir="rtl">נולדתי בבולגריה בעיר סופיה בשנת 1942. כשקמה מדינת ישראל
בשנת 1948 ההורים שלי רצו להגיע לישראל מעל הכל, למרות "שהסיפורים" על
החיים בארץ ישראל היו מפחידים. סיפרו לנו על תנים ברחובות,  סיפרו שהכל שם
מדבר. בכל זאת עזבנו הכל כדי לעלות לישראל</span>.

"<span dir="rtl">יום הכרזת מדינת ישראל ב-15 במאי 1948, נחוג בכל קהילות
בולגריה במצעדים שכללו שירה וריקודים ברחובות עד השעות המאוחרות של הלילה
ללא כל הפרעה מצד השלטונות, תוך שהחוגגים הניפו את דגלי ישראל. בערים
הגדולות התקיימו עצרות המונים בהשתתפות ראשי השלטון ונציגיו. בהמשך, הגיע
שייקה דן לסיכום עם הממשלה הבולגרית על מתן היתרי עלייה ל-20,000 מיהודי
בולגריה עד סוף 1948 ומאוחר יותר הורחב אישור זה לעוד 15,000 מבני הקהילה.
הממשלה הבולגרית הורתה לחברת הספנות הבולגרית להעמיד לרשות נציגי הסוכנות
היהודית ספינות אשר סייעו למבצע העלייה</span>".

<span dir="rtl">כשעלינו לארץ, אני הייתי בת שש ואחי הקטן  היה בן שלוש.
עלינו לאנייה ששטה 4 ימים בים השחור. ההפלגה הייתה בחודש מאי, בחודש זה
בדרך כלל אין סערות בים</span>.

<span dir="rtl">מאחר שהייתי בת 6 וילדה סקרנית מאוד \[נשארתי סקרנית גם
היום\], רוב הזמן הייתי על סיפון האונייה עם אבא שלי, לצפות בהפלגה ובים.
 מקום השינה באנייה היה למטה. היו שם דרגשים מיוחדים לשינה,  ללא פרטיות.
קומות הדרגשים באנייה היו מאוד נמוכות שהיינו צריכים להתקפל כדי להיכנס
לישון</span>.

<span dir="rtl">כשהגענו לנמל חיפה לקחו אותנו למחנה עולים. גרנו, ישבנו
באוהל  עד שהיגיעו הגיסים של ההורים ולקחו אותנו לרמלה לגור איתם בבית
שלהם. גרנו שלוש משפחות ביחד בערך כשלושה חדשים ואז מצאנו דירה. התחלה
 החיים בארץ לא היו קלים, זו הייתה תקופה קשה</span>.

<span dir="rtl">ואכן, יהודי בולגריה מספרים על שתי אוניות.</span>

<span dir="rtl">האניה "סלבדור", שהייתה אוניית מעפילים, ויצאה מנמל וארנה
בבולגריה, בדצמבר 1940, טבעה בים מרמרה, ו 238 מעפילים נספו בה.</span>

<span dir="rtl"><u>האניה "בולגריה" שהיא סיפור העלייה הגדולה. המיוחד בה
שהיא נקנתה על ידי ממשלת בולגריה.</u></span>

<http://www.thebulgarianjews.org.il/?CategoryID=556&ArticleID=2037>

<span dir="rtl">  
בקרב יהודי בולגריה אוניה זאת מעוררת ענין מיוחד, מאחר וכמחצית העולים
מבולגריה בתקופת העליה הגדולה בין ינואר 1948 למאי 1949 עלו באמצעותה.
האוניה נבנתה בשנת 1945 במספנה בריטית בעיר
הנמל </span>Sunderland<span dir="rtl">.   
ביולי 1946 נרכשה האוניה ע"י חברת ספנות נורבגית וכעבור שנה בדיוק - ב-1
ביולי 1947 רכשה ממשלת בולגריה את האוניה ב-1.3 מליון דולר וקראה לה
בשם "בולגריה". לקברניט האוניה נבחר אחד הקצינים הימיים הותיקים ובעלי
המוניטין בבולגריה - </span>Dimitur Furnadjiev<span dir="rtl">, שקיבל את
הפיקוד על האוניה בנמל הנורבגי טרונדהיים. בשנותיה הראשונות שימשה האוניה
בעיקר להובלת משאות מברית המועצות לבולגריה.היא הייתה בשימוש במשך 31 שנים
ונמכרה לגרוטאות ב-1976.</span>

<span dir="rtl">האוניה בצעה בסך הכל 6 הפלגות עולים מנמלי בולגריה לחיפה
כשהפלגה ממוצעת ארכה בין 4-5 יממות. מספר העולים שהגיעו לישראל באמצעות
"בולגריה" הגיע ל-20,444 עולים, בין דצמבר 1948 למאי 1949.</span>

<span dir="rtl">בסך הכל עלו מאז 1948 מעל ארבעים אלף עולים
מבולגריה.</span>

<span dir="rtl">כמה אלפים עלו לאחר קריסת המשטר הקומוניסטי ב 1989.</span>

<span dir="rtl">היום חיים בבולגריה כארבעת אלפים יהודים.</span>

<span dir="rtl"><u>יהודי בולגריה בישראל</u></span>

<span dir="rtl">על קליטת יהודי בולגריה בישראל מרצה ד"ר משה מוסק, בכנס על
נושא "הבולגרים בישראל" שנערך באוניברסיטת בר-אילן ב 2018.</span>

<http://www.thebulgarianjews.org.il/?CategoryID=180&ArticleID=565>

<span dir="rtl">**  
העלייה ההמונית מבולגריה**: במשך עשרה חדשים, מסוף יולי 1948 ועד תחילת מאי
1949, עלו רוב יהודי בולגריה לישראל, בקצב של 3,500 עולים בממוצע בחודש.
סה"כ כ-35,000 עולים. באניות קיפאלוס, פאן יורק, פאן קרסנט, מודיקה ושש
הפלגות רצופות של האנייה בולגריה.</span>

**<span dir="rtl"> </span>**

<span dir="rtl">**קליטה ראשונה במחנות עולים**: העולים שוכנו תחילה באהלים
ובאנגרים ענקיים במחנות הצבא הבריטי, לשעבר: פרדס חנה, בנימינה, שער העלייה
בחיפה, מחנה אלנבי בירושלים ועוד.</span>

**<span dir="rtl"> </span>**

<span dir="rtl">**המעבר המהיר למגורי קבע**: מה שמאפיין את יהודי בולגריה
היא העובדה שתקופת השהות שלהם במחנות הייתה קצרה מאד יחסית – שבועיים-שלשה
לכל היותר. מהמחנות הם עברו בעיקר לערים, לעיירות ולכפרים הערביים הנטושים
במרכז הארץ: יפו וגבעת עלייה (12,000) רמלה (2,300) לוד (2,500) יאזור
(1,100) יהוד (900) עקיר (550) בית דגון (520) ולשכונות הערביות הנטושות
בירושלים (2,200) חיפה (6,500) טבריה (420) עכו (350) וצפת (150). </span>

**<span dir="rtl"> </span>**

<span dir="rtl">**ההליכה למושבי העובדים:** כ-3,500 עולים (10%) הלכו
למושבי עובדים ותיקים, שכבר ישבו בהם יהודי בולגריה, דוגמת כפר חיטים, בית
חנן, בית הלוי, גן יבנה, בצרון, וצור משה אך הם גם הקימו מושבים חדשים:
גנתון, גאליה, כפר אוריה, תלמי יחיאל, חגור, כפר הנגיד, ואחרים.</span>

<span dir="rtl"> </span>

<span dir="rtl">**הנוער הולך לקיבוצים: **רוב בני הנוער מגיל 13 עד גיל
18, כ- 7,400 עברו ישירות, ממחנות העולים לעשרות חברות נוער בקיבוצים. אך
תוך פחות משנתיים, כ-75% מהם, עזבו את הקיבוצים וחזרו לבתי הוריהם. בני
הנוער הוחזרו הביתה ע"י ההורים כדי שישלימו את לימודיהם בעיר ויוכלו גם
לעזור בפרנסת הבית.</span>

<span dir="rtl">**קבוצות של בוגרי תנועות הנוער מבולגריה** הקימו קיבוצים
חדשים והשלימו קיבוצים קיימים: יד מרדכי, מסילות, רמת השופט, חצור, אייל,
אורים, גניגר ואחרים.</span>

<span dir="rtl"> </span>

<span dir="rtl">**עובדים בכל עבודה מזדמנת: **יהודי בולגריה גברים ונשים,
צעירים וזקנים, אקדמאים, סוחרים ובעלי מקצועות חופשיים, לא בחלו בשום
עבודה, קלה כקשה העיקר להביא, בכל דרך, הביתה פרנסה.</span>

**<span dir="rtl"> </span>**

<span dir="rtl">**הקמת קואופרטיבים יצרניים**: יוזמה מקורית של יהודי
בולגריה, אותה רכשו בבולגריה הקומוניסטית הייתה הקמת 22 קואופרטיבים
יצרניים במגוון תחומים: מייצור תרופות, ממתקים ומברשות ועד יצור רהיטים,
עיבוד עורות ואפילו דייג בכנרת.</span>

<span dir="rtl"> </span>

**<span dir="rtl">מהן הסיבות לקליטה הקלה, המהירה והמוצלחת של יהודי
בולגריה בישראל?</span>**

<span dir="rtl">א.    החינוך העברי בבולגריה, הפעילות הציונית האינטנסיבית
ותנועות הנוער החלוציות.</span>

<span dir="rtl">ב.     החישול  הנפשי אחרי שנות הסבל בתקופת השלטון
הפאשיסטי והשלטון הקומוניסטי, שבא אחריו.</span>

<span dir="rtl">ג.      שלא כעולים מארצות אחרות, הם **לא
גורשו** מארצותיהם ולא הגיעו לארץ כפליטים ומחוסר ברירה אלא **עלו לארץ
מתוך בחירה**.</span>

<span dir="rtl">ד.     שלא כפליטים ושרידים של קהילות אחרות באירופה,
הקהילה הבולגרית נצלה בשלמותה ועלתה לארץ על מנהיגיה ומוסדותיה.</span>

<span dir="rtl">ה.    מסיבה זו, הם גם הקימו מחדש את מרבית המוסדות
הקהילתיים, החברתיים, והתרבותיים שפעלו בבולגריה.</span>

<span dir="rtl">ו.       כמעט כל העלייה הבולגרית התרכזה במרכז הארץ.
עובדה שחיזקה את הקשר החברתי בין בני הקהילה ואפשרה גישה לוגיסטית קלה
ונוחה למוסדותיה.</span>

**<span dir="rtl"> </span>**

**<span dir="rtl"> </span>**

**<span dir="rtl">המוסדות והארגונים שהקלו על קליטת יהודי בולגריה מבחינה
כלכלית, חברתית ותרבותית:</span>**

<span dir="rtl">**א. סיוע בקליטת העולים:** "הועדה לקליטת יהודי בולגריה",
"איחוד עולי בולגריה" ובנק "קופת עלייה", שקמו כולם כבר בשנת 1937.</span>

<span dir="rtl">**ב. דאגה להורים ולנזקקים** – הקמת בית האבות הבולגרי
בראשון לציון, בשנות החמישים.</span>

<span dir="rtl">**ג. מוסדות תרבות וספורט**: מקהלת צדיקוב, מועדון הספורט
מכבי יפו והאוניברסיטה העממית ביפו, שבה קיבלו העולים מבולגריה הכשרה
מקצועית בתחומים רבים.</span>

<span dir="rtl">ד.  עשרות עמותות וארגונים מקומיים וארציים** לרווחה
ולעזרה הדדית, **לא רק עבור יהודי בולגריה בלבד**.**</span>

<span dir="rtl">          </span>

<span dir="rtl">ואם הזכרנו את מכבי יפו.... הרי קטע מהויקיפדיה:</span>

<span dir="rtl">**מכבי קביליו יפו** או בקיצור **מכבי יפו** היא [קבוצת
כדורגל](https://he.wikipedia.org/wiki/%D7%A7%D7%91%D7%95%D7%A6%D7%AA_%D7%9B%D7%93%D7%95%D7%A8%D7%92%D7%9C)</span> [<span dir="rtl">ישראלית</span>](https://he.wikipedia.org/wiki/%D7%99%D7%A9%D7%A8%D7%90%D7%9C) <span dir="rtl">מהעיר [תל
אביב-יפו](https://he.wikipedia.org/wiki/%D7%AA%D7%9C_%D7%90%D7%91%D7%99%D7%91-%D7%99%D7%A4%D7%95)</span> <span dir="rtl">המשחקת
ב[ליגה
הלאומית](https://he.wikipedia.org/wiki/%D7%94%D7%9C%D7%99%D7%92%D7%94_%D7%94%D7%9C%D7%90%D7%95%D7%9E%D7%99%D7%AA_%D7%91%D7%9B%D7%93%D7%95%D7%A8%D7%92%D7%9C)</span>.
<span dir="rtl">המזוהה עם קהילת [יהודי
בולגריה](https://he.wikipedia.org/wiki/%D7%99%D7%94%D7%93%D7%95%D7%AA_%D7%91%D7%95%D7%9C%D7%92%D7%A8%D7%99%D7%94)</span> <span dir="rtl">ביפו.</span>

<span dir="rtl">הקבוצה שיחקה 32 עונות ב[ליגה הבכירה
בישראל](https://he.wikipedia.org/wiki/%D7%9C%D7%99%D7%92%D7%AA_%D7%94%D7%A2%D7%9C_%D7%91%D7%9B%D7%93%D7%95%D7%A8%D7%92%D7%9C)</span>;
<span dir="rtl">...</span>

<span dir="rtl">... בשנת 2000,</span> <span dir="rtl">בעקבות משבר
תקציבי, הקבוצה התפרקה.
בשנת </span>[2008](https://he.wikipedia.org/wiki/2008) 
<span dir="rtl">הקימו אותה אוהדי הקבוצה מחדש כ[קבוצת
אוהדים](https://he.wikipedia.org/wiki/%D7%A7%D7%91%D7%95%D7%A6%D7%AA_%D7%90%D7%95%D7%94%D7%93%D7%99%D7%9D)</span> <span dir="rtl">בשם **מכבי
קביליו יפו**, ומשחקת ב[הליגה
הלאומית](https://he.wikipedia.org/wiki/%D7%94%D7%9C%D7%99%D7%92%D7%94_%D7%94%D7%9C%D7%90%D7%95%D7%9E%D7%99%D7%AA_%D7%91%D7%9B%D7%93%D7%95%D7%A8%D7%92%D7%9C)</span>.

<span dir="rtl">הקריאה "היידה יפו" ליוותה את הקבוצה מימיה הראשונים,
ומאוחר יותר "היידה בי היידה בו היידה מכבי יפו" 'היידה' פירושו 'קדימה'
בבולגרית (וכן בשפות בלקניות וסלביות נוספות). ב-1971 הופק השיר "היידה
יפו" בביצוע משותף של הזמר איתן הדר וכל השחקנים.</span>

<span dir="rtl">ואם הזכרנו את מקהלת צדיקוב, נזכיר גם את יצחק גרציאני
(יליד העיר רוסה בבולגריה), שהיה המנצח שלה, וגם מנצח תזמורת צה"ל במשך
שנים רבות.</span>

<span dir="rtl">מקהלת צדיקוב שרה שירים "עתיקים"... והנה "הזקן מנהרים"
1934, מרדכי זעירא.</span>

<https://www.zemereshet.co.il/m/song.asp?id=326&perf_id=5113>
