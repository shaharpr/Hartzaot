<span dir="rtl"><u>תפוצות ישראל – יהדות צרפת</u></span>

<img src="../img/images-140/media/image1.png"
style="width:6.88542in;height:7.40704in" />

<span dir="rtl"><u>צרפת על רגל אחת</u></span>

<span dir="rtl">בתקופת הרומאים ישבו בצרפת עם שנקרא "גאלים" (וארצם
גאליה), ממשפחת העמים הקלטיים הפגאנים שיישבו אז חלקים ממערב
אירופה.</span>

<span dir="rtl">יוליוס קיסר כובש את גאליה במאה הראשונה לספירה, והתושבים
מקבלים את השפה הלטינית והתרבות הרומית.</span>

<span dir="rtl">עם תחילת שקיעתה של רומי ופלישת העמים הגרמניים דרומה, בלט
שבט הפרנקים בפלישה והתיישבות בגאליה, הקים שם ממלכות שונות, קיבל עליו את
הנצרות, קבע את שמה של צרפת עד היום. (השם העברי מקורו בשם עיר על יד צידון
המוזכרת בימי אליהו הנביא וגם בספר עובדיה, שם השם מופיע ליד ספרד, ורש"י
קובע בפירושו לעובדיה שספרד היא אספמיה, וצרפת היא פְרַנְסָה).</span>

<span dir="rtl">ממלכות הפרנקים מתאחדות בשנת 771 תחת שלטונו של קרל הגדול,
שיוצר אימפריה משמעותית הכוללת את צרפת, חלקים מגרמניה וצפון איטליה.
שושלתו ממשיכה לשלוט עד שנת 1000 כמעט, אבל האימפריה מתפוררת (כרגיל), וכך
נוצרת צרפת הדומה לזו של היום. לקראת שנת 1000 עולה שושלת חדשה
(הקפטינגית), שמושלת בצרפת עד המהפכה הצרפתית, אך שליטתה באיזורים השונים,
לפעמים רופפת.</span>

<span dir="rtl">בימי הביניים המאוחרים, 1000 עד 1400 בערך, המשטר הוא
פיאודלי, והשלטון המרכזי חלש, לאחר מכן, המלוכה מצליחה לרכז את השלטון,
לשלטון אבסולוטי.</span>

<span dir="rtl">המפורסם ביותר כשליט אבסולוטי הוא לואי ה-14, ששלט מ 1638
עד 1715, ואמר "המדינה זה אני", וגם התכוון לכך.</span>

<span dir="rtl">בתקופה זו צרפת מתחילה להיות בעלת קולוניות באמריקה, אסיה
ואפריקה.</span>

<span dir="rtl">ב 1789 מתרחשת המהפכה הצרפתית. הרבה חלומות ל"חירות,
שוויון ואחווה", אך הדרדרות למשטר טרור, ואחריו דיקטטוריה של נפוליון
המגלומן, שהוביל את אירופה למלחמה טוטלית, ואת צרפת לתבוסה קשה. לאחר
תבוסתו ב 1815 חוזרת המלוכה לתקופה קצרה, שוב רפובליקה, נפוליון השלישי
כדיקטטור נוסף, ורפובליקה נוספת ב 1871, לאחר הפסד במלחמה עם
גרמניה.</span>

<span dir="rtl">במלחמת העולם הראשונה, צרפת נגד גרמניה ואוסטרו-הונגריה,
וכמעט מתמוטטת, אך התערבות ארה"ב מצילה אותה והיא עם המנצחות.</span>

<span dir="rtl">במלחמת העולם השנייה היא נכבשת במהירות על ידי גרמניה, חלק
קטן מצבאה בורח, בראשותו של שרל דה גול (ונקרא, "צבא צרפת החופשית"), ואילו
המרשל פטן נכנע ומקבל את החלק הדרומי של צרפת לשלטון עצמי, בחסות
הנאצים.</span>

<span dir="rtl">אחרי המלחמה, מפסידה צרפת את הקולוניות בהודו-סין ובצפון
אפריקה, וכל משבר מביא לשינוי חוקה. היום המשטר נקרא "הרפובליקה החמישית",
שבה לנשיא הנבחר יש סמכויות גדולות יחסית. ואם זו הרפובליקה החמישית
(כלומר, חוקה חמישית לרפובליקה), הרי היו ארבע תקופות של שלטון אבסולוטי
מאז המהפכה הצרפתית.</span>

<span dir="rtl">בצרפת היום כ 65 מיליון תושבים, חמישה מיליון מהגרים שרק
לשני מיליון מתוכם אזרחות צרפתית. 92% מתושביה הם צרפתים, קיימת הפרדת הדת
מהמדינה, אך יש מעל 5% מוסלמים. כ 40% מגדירים עצמם כחסרי דת, 41% קתולים,
6% נוצרים לא קתולים.</span>

<span dir="rtl">קרוב לחצי מיליון יהודים בצרפת.</span>

<span dir="rtl">מערכת החינוך הצרפתית אינה מכירה בדתות, כולל מנהגי לבוש
וחגים. יש מערכות חינוך פרטיות דתיות, אך הן לא ממומנות על ידי המדינה (פרט
לבתי ספר קתולים).</span>

<span dir="rtl">המטרה החינוכית היא "תרבות צרפתית רפובליקנית,
דמוקרטית".</span>

<span dir="rtl"><u>יהדות צרפת</u></span>

<span dir="rtl">אם נתחיל מהיום, יהדות צרפת היא השלישית מבחינת גודלה
המספרי, ביהדויות העולם, אחרי ישראל וארה"ב. קהילת צרפת מונה כחצי מיליון
יהודים, קרוב ל 1.5% מכלל אזרחי צרפת.</span>

<span dir="rtl">כאשר מדובר על היסטוריה, ובדרך כלל, על אלפיים השנים
האחרונות, יש תקופות רבות שצריך להבחין בין שני איזורים שונים: פרובנס,
האיזור שגובל באיטליה ובספרד, לאורך הים התיכון, ושלא תמיד היה תחת השלטון
הצרפתי, והאיזור הצפוני הקרוב יותר לגבול הגרמני, הכולל את הבירה פריז
ומגיע עד שטרסבורג.</span>

<span dir="rtl">מניחים שיהודים הגיעו לגאליה, היא צרפת, בזמן השלטון
הרומי, אך עדויות קיימות רק מהמאה הרביעית. העדויות הן דרך הערות של
בישופים נוצריים, או תקנות של הקיסרים.</span>

<span dir="rtl">במאה השישית, מוזכרים יהודים, בערים רבות וביניהן מרסיי
ונרבונה בפרובנס, אך גם פריס בצפון.</span>

<img src="../img/images-140/media/image2.jpeg"
style="width:6.71875in;height:4.71623in" />

<span dir="rtl">מצבה מהמאה השביעית מנרבונה, עם מנורה וכתובת "שלום על
ישראל" בעברית.</span>

<span dir="rtl">במשך כמאתיים שנה של שלטון קרל הגדול ושושלתו (החל מ 771)
משתפר מצב היהודים בצרפת. הקרולינגים העריכו את תרומת היהודים למסחר
הבינלאומי.</span>

<span dir="rtl">בתקופה שלאחר שנת 1000 מתגברת השפעת הכנסייה, מתגברת
האנטישמיות, ולקראת 1100 מתחילה תקופת מסעי הצלב. מכאן והלאה, במשך מאות
שנים לא כדאי ליהודי לגור בצרפת.</span>

<span dir="rtl">הגבלות שונות הוטלו על היהודים, כמו טלאי על הבגד במקומות
ציבוריים, מגבלות על בעלות על אדמות ועיסוק בחקלאות, על סוגים שונים של
מסחר ועוד. יהודים רבים פונים לעיסוק בכספים (חלפנות, הלוואה
בריבית).</span>

<span dir="rtl">ב 1182 המלך מגרש את היהודים מהאיזור שבשליטתו הישירה
(שלמזלם של היהודים היה חלק קטן מצרפת הפיאודלית), מחרים את בתיהם
ואדמותיהם, בתי הכנסת עוברים לרשות הכנסייה הקתולית, והם עוד נקנסים. והמצב
מחמיר כאשר המלכים מגבירים את שליטתם.</span>

<span dir="rtl">מתרבות פרעות בערים שונות, ועלילות דם.</span>

<span dir="rtl">ב 1242 שיא חדש, עם "שריפת התלמוד".</span>

<span dir="rtl">שריפת התלמוד בפריז נזכרת במסורת ישראל כאחד הרגעים הקשים
בתולדות ישראל.</span>

<span dir="rtl">מספר שנים קודם לכך, יהודי מומר, ניקולס דונין, שהפך לנזיר
פרנציסקני, כותב לאפיפיור גריגוריוס התשיעי מכתב עם האשמות כלפי התלמוד,
כמכיל גידופים כנגד ישו והנוצרים.</span>

<span dir="rtl">ב 1239 שולח האפיפיור הוראות לכמרים בצרפת ומדינות אחרות,
לאסוף את כל ספרי התלמוד (אז, כמובן, כתבי יד), לשמרם אצל הנזירים, כדי
שאנשי הכנסייה יבדקו את הכתוב בהם. לאחר מכן נערכה חקירה של רבנים.</span>

<span dir="rtl">יש לפחות שתי גירסאות על החקירה הזאת. הגירסה הלטינית של
האינקביזציה, שהיא כנראה הנכונה, היא שהאינקביזציה חקרה בנפרד שני רבנים
כדי להשוות בין גירסאותיהם. האחד הוא רבי יחיאל מפריז, שהיה ראש ישיבה שם,
והיה מ"בעלי התוספות" (נזכיר להלן), השני ר' יהודה ממילון.</span>

<span dir="rtl">גירסה אחרת, ממקורות יהודים, אומרת שהיה ויכוח פומבי בין
רבנים לחכמי נצרות.</span>

<span dir="rtl">כך או כך, הנוצרים צדקו בטענותיהם... וממילא ליהודים היה
קשה להכחיש שהתלמוד אמנם משמיץ את ישו והנוצרים באופן בוטה (היום קשה למצוא
בתלמוד את ההשמצות הקשות הללו, כגון, שישו נדון בגיהנום בצואה
רותחת).</span>

<span dir="rtl">התוצאה הייתה שריפה של 24 עגלות מלאות בכתבי יד של
התלמוד.</span>

<span dir="rtl">האירוע נחשב לאסון גדול ביותר. המהר"ם מרוטנברג (שבגרמניה)
כותב קינה בשם "שאלי שרופה באש", בסגנון יהודה הלוי ("ציון הלא תשאלי"),
המתחילה בפסוקים "שאלי שרופה באש לשלום אבליך, המתאוים שכון בחצר זבוליך"
ונמשכת לאורך שורות רבות כמו "זעקי בקול מר לצור על שברונך ועל חליך ולו
יזכור אהבת כלולותיך"...</span>

<span dir="rtl">הקינה נאמרת עד היום, על ידי יהודי אשכנז, בבוקר תשעה
באב.</span>

<span dir="rtl">במשך מספר שנים לא ניתן היה למצוא תלמוד בצרפת, יש טוענים
שהבכורה התורנית עברה אז מצרפת לגרמניה, וכן שר' משה מקוצי, כתב "ספר מצוות
גדול" עם פסיקות, שיחליפו את התלמוד.</span>

<span dir="rtl">לאחר מספר שנים, הסכים האפיפיור לאפשר כתיבת ספרי תלמוד עם
צנזורה. לכן, מבחינת המחקר, הדו"ח הכנסייתי על המשפט, נותן אפשרות לשחזר
פסוקי תלמוד שלא נמצאים היום.</span>

<span dir="rtl">האנטישמיות בצרפת לא פסקה, מהימים ההם ועד ימינו אלה. אך
עד המהפכה הצרפתית היו לה תוצאות מרות ביותר.</span>

<span dir="rtl">גירושים של יהודים מכל צרפת היו ב 1182, וב 1394 (עם
אפשרות לחזור בין השנים הללו בתנאים כאלה או אחרים), והיו עוד גירושים רבים
מאיזורים מסוימים, בתוך התקופה הזו.</span>

<span dir="rtl">בין 1346 ל 1353 השתוללה מגיפת דבר ("מגיפת המוות השחור")
באירופה. היהודים הואשמו בגרימתה. האפיפיור קלמנט הששי ניסה להגן על
היהודים וגינה אלימות כנגדם. בכל זאת 2000 יהודים נשרפו בשטרסבורג, ופרעות
ורצח היו בערים אחרות בצרפת, גרמניה וארצות סמוכות.</span>

<span dir="rtl">אחרי המהפכה הצרפתית (1789), מוענק ליהודים בצרפת, לראשונה
בהיסטוריה האירופאית, שוויון זכויות אזרחי מלא, כאשר מציע החוק באסיפה
הלאומית טובע את הסיסמה:</span> "<span dir="rtl">אין להעניק ליהודים שום
דבר כאומה, ויש להעניק להם הכול כפרטים</span>". <span dir="rtl">(בדיוק
כמו הסיסמה בישראל כלפי ערבים ישראלים), והמטרה הייתה (בעיקר בתקופת
נפוליון) לגרום ליהודים להתבולל (וזה לא כמו בישראל). גישה שהצליחה במידה
מסוימת.</span>

<span dir="rtl">אך האנטישמיות לא פסקה, והיכרנו אותה היטב במשפט דרייפוס
(1894), כאשר אשמת בגידה (שמפקדי הצבא ידעו מי האשם בה) הוטלה על הקצין
היהודי בעל הדרגה הגבוהה ביותר.</span>

<span dir="rtl">שנים של מאבק ציבורי ומשפטי עברו עד זיכויו. והרצל הפך
ציוני בזכותו...</span>

<span dir="rtl">בתקופת המשפט היו גם פרעות בכל רחבי צרפת, אלא שאלו כבר
היו ברמה שהיום קוראים להם "אירועים אנטישמיים". זריקות אבנים, התנכלויות
לרכוש יהודי, ולפעמים ליהודים בודדים. השלטונות דיכאו אותם.</span>

<span dir="rtl">ב 1860 הוקם ארגון "כל ישראל חברים" (אליאנס) שמטרתו להגן
על זכויות היהודים, בעיקר בנושאי חינוך.</span>

<span dir="rtl">בראשית המאה העשרים חיו כתשעים אלף יהודים בצרפת, שהגיעו
קרוב לשלוש מאות אלף לפני השואה. בשנים אלה, היהודים כבר שותפים בחברה
הצרפתית בכל.</span>

<span dir="rtl"><u>השואה בצרפת</u></span>

<span dir="rtl">לפני מלחמת העולם השנייה היו בצרפת יותר מ 300 אלף יהודים,
רק חצי מהם ילידי הארץ, מפני שצרפת הייתה ארץ הגירה, בעיקר ממזרח אירופה,
ולא רק ליהודים.</span>

<span dir="rtl">מעל שבעים אלף מיהודי צרפת נרצחו בשואה.</span>

<span dir="rtl">לאחר כיבושה המהיר של צרפת על ידי גרמניה, היא חולקה לצפון
הכבוש באופן ישיר, והדרום הנשלט על ידי ממשלת בובות בראשות הגנרל פטן,
שבירתה וישי. גם ממשלת פטן צייתה לגרמנים בחקיקה אנטישמית (בין השאר ביטול
חוק השוויון האזרחי של המהפכה הצרפתית). רדיפות היהודים נמשכו בכל צרפת,
וגם הוקמו מחנות ריכוז (הידוע בהם מחנה דראנסי מצפון לפריז). בשלב מסוים
החלו משלוחים לאושוויץ.</span>

<span dir="rtl">אבל ככל שנמשך הכיבוש, והתחילו משלוחי יהודים, גברה
ההתנגדות הפנימית האקטיבית והפסיבית של הצרפתים. ארגונים שלמים של יהודים
וצרפתים מילטו יהודים דרומה לאיזור וישי, וגם לשוויץ ולספרד.</span>

<span dir="rtl">אפשר שרבים מיהודי צרפת באמצע המאה העשרים, היו יותר
מתבוללים ולכן קשים יותר לזיהוי, ולכן קל היה יותר למלט אותם, או להחביא
אותם. אבל, אין ספק שיחס האוכלוסיה לגירוש היהודים היה בעל משקל משמעותי
לגבי מספר הניצולים. עם זאת, צריך גם להביא בחשבון, שהדיכוי הנאצי במערב
אירופה היה פחות דורסני מאשר במזרח, וגם זה איפשר יתר חופש פעולה לארגונים
שניסו להציל יהודים.</span>

<span dir="rtl"><u>יהדות צרפת היום</u></span>

<span dir="rtl">אחרי השואה היגרו מספר גדול של עקורים ממזרח אירופה
לצרפת.</span>

<span dir="rtl">בשנות החמישים הגיעו אליה קרוב לעשרים אלף מיהודי
מצרים.</span>

<span dir="rtl">עם סיום השליטה הצרפתית בצפון אפריקה הגיעו אליה כ 400 אלף
יהודים, בעיקר מאלג'יר אך גם ממרוקו ותוניס.</span>

<span dir="rtl">כך שבשנות הששים של המאה העשרים, הקהילה בצרפת היא יותר
ספרדית מאשר אשכנזית.</span>

<span dir="rtl">קיימת מגמת התבוללות ברורה, אפילו אצל הדור השני של יורדים
מישראל.</span>

<span dir="rtl">על מידת השתלבותם של יהודי צרפת תעיד אפילו העובדה, שבמאה
העשרים היו חמישה ראשי ממשלות יהודים בצרפת, הראשון בהם לאון בלום (תקופות
קצרות מ 1936), שעל שמו כפר בלום.</span>

<span dir="rtl">יחד עם זה היו וישנם גם גלי עלייה לישראל, בעיקר כתגובה על
האנטישמיות.</span>

<span dir="rtl">בשנים האחרונות עלו כאלפיים עד ארבעת אלפים יהודים מצרפת
כל שנה. בארץ נמצאים כ 80 אלף מעולי צרפת, והרבה יותר ממוצא צרפתי.</span>

<span dir="rtl"><u>צרפת כמרכז תורני בימי הביניים</u></span>

<span dir="rtl">התרבות היהודית באשכנז, מתפתחת במקביל לתרבות היהודית
בספרד, החל מהמאה התשיעית לספירה. אבל, התרבות היהודית בספרד, הייתה רחבת
אופקים, פתוחה, ומושפעת מהתרבות של סביבתה (בעיקר התרבות הערבית). היא כללה
בנוסף ליסודות הדתיים, גם שירה חילונית, מתמטיקה, אסטרונומיה
ופילוסופיה.</span>

<span dir="rtl">לעומתה, התרבות היהודית בצפון צרפת עד האמנסיפציה (שוויון
הזכויות) היא בעיקרה, תרבות תורנית סגורה, וצמודה יותר למסורת הדתית
שהתפתחה בארץ ישראל ובבבל, לתלמודים ולמדרשים של האלף הראשון.</span>

<span dir="rtl">בפרובנס יש התפתחויות אחרות (בהמשך).</span>

<span dir="rtl">מובן שהדמות המרכזית, מעין "אב קדמון" של התרבות התורנית
בצרפת, הוא רש"י, ר' שלמה יצחקי, שחי בין 1040 ל 1105, נולד ופעל בעיר
טרויש (הנקראת היום טרואה), כמאה וחמישים ק"מ מערב ממרכז פריז. כנראה
התפרנס ממסחר ולא מתפקיד רבני.</span>

<span dir="rtl">החומר עליו נלקח מאתר הספריה הלאומית</span>

<https://www.nli.org.il/he/discover/judaism/figures/rashi>

<span dir="rtl">את השכלתו התורנית הוא מקבל בישיבות גרמניה שאינן רחוקות.
כלומר, המרכז התורני שם קדם לזה של צרפת, אך כנראה לא בשנים רבות.</span>

<span dir="rtl">רש"י מקים ממש "אימפריה" של פרשנות של המקורות הקדומים.
הוא עצמו מפרש את כל התנ"ך, את כל התלמוד הבבלי, מחבר קינות ופיוטים, וגם
עונה בתשובות לשאלות שהזמן גרמן. פירושיו נחשבים לפשוטים ונוחים להבנה,
ולכן לומדים אותם עד היום. הוא מסתמך הרבה על חז"ל, גם במדרשי האגדה, ומפרש
מילים גם על ידי תרגומם לצרפתית של זמנו.</span>

<span dir="rtl">הנה דוגמה לתשובה של רש"י מתוך ספר "תשובות רש"י" שכנראה,
לוקטו מחכמים מאוחרים המצטטים אותו:</span>
[Hebrewbooks_org_1734.pdf](file:///C:\Users\User\Downloads\Hebrewbooks_org_1734.pdf)

<span dir="rtl">"וששאלתם, נכרי שהיה עובר בצד יינו של ישראל ונגעו בגדיו
ביין בלא כוונה. אם דמי להאי דנחית ולולבא בידיה ואסור בשתיה. או שרי,
הואיל והיה לבוש בגדיו ולא היה אוחזן בידו. בגדי נכרי שנגעו ביין שלא
בכוונה, אומר אני, שהוא מותר, שלא מצינו דוגמתו לאיסור."</span>

<span dir="rtl">חומרות היין מלוות אותנו עד היום במדינת ישראל.</span>

<span dir="rtl">לרש"י לא היו בנים, אלא ארבע בנות, אך חתניו, ורבים
מנכדיו, ניניו והלאה היו בסיס לקבוצה גדולה של רבנים, שפעלו במערב אירופה
במאות ה-12 וה-13, ומכונים "בעלי התוספות". כלומר, אלו שהוסיפו על פרשנות
התלמוד.</span>

<span dir="rtl">באתר הבא ניתן לראות את השושלת המשפחתית של רש"י.</span>

<https://he.wikipedia.org/wiki/%D7%A9%D7%9E%D7%A9%D7%95%D7%9F_%D7%9E%D7%A9%D7%90%D7%A0%D7%A5#:~:text=%D7%99%D7%A6%D7%97%D7%A7%20%D7%94%D7%A6%D7%A8%D7%A4%D7%AA%D7%99,%D7%A8%D7%91%D7%99%20%D7%A9%D7%9E%D7%95%D7%90%D7%9C%20%D7%9E%D7%A2%D7%9B%D7%95>

<span dir="rtl">אולי המפורסמים ביניהם, מבעלי התוספות שהם גם מהשושלת של
רש"י, הם הרשב"ם, רבנו תם (רשום ר"ת), הר"י הזקן (רבי יצחק בן שמואל
מדמפייר).</span>

<span dir="rtl">ידוע גם שמשון משאנץ, שעלה לישראל בסוף ימיו יחד עם ר'
יהונתן מלוניל, ועם 300 רבנים בעלייה המכונה "עליית בעלי התוספות" בערך ב
1210. חלקם התיישב בעכו, ושמשון משאנץ קבור בחיפה (כי עכו אינה בתחומי
א"י...).</span>

<span dir="rtl">אולם בעלי התוספות אינם, כמובן, רק ממשפחת רש"י, הנה תיאור
מתומצת מהויקיפדיה:  
בעלי התוספות הוא כינוי למספר רב (כמה מאות) של [תלמידי
חכמים](https://he.wikipedia.org/wiki/%D7%AA%D7%9C%D7%9E%D7%99%D7%93_%D7%97%D7%9B%D7%9D)</span> <span dir="rtl">שלקחו
חלק בכתיבת פירושים,
המכונים [תוספות](https://he.wikipedia.org/wiki/%D7%AA%D7%95%D7%A1%D7%A4%D7%95%D7%AA),
על 30
מ[מסכתות](https://he.wikipedia.org/wiki/%D7%9E%D7%A1%D7%9B%D7%AA)</span> <span dir="rtl">ה[תלמוד
הבבלי](https://he.wikipedia.org/wiki/%D7%AA%D7%9C%D7%9E%D7%95%D7%93_%D7%94%D7%91%D7%91%D7%9C%D7%99),
ועל [פירוש רש"י
לתלמוד](https://he.wikipedia.org/wiki/%D7%A4%D7%99%D7%A8%D7%95%D7%A9_%D7%A8%D7%A9%22%D7%99_%D7%9C%D7%AA%D7%9C%D7%9E%D7%95%D7%93)</span>.
<span dir="rtl">הם יצרו ופעלו במשך כמאתיים שנה, במאות [השתים
עשרה](https://he.wikipedia.org/wiki/%D7%94%D7%9E%D7%90%D7%94_%D7%94-12)</span> <span dir="rtl">ו[השלוש
עשרה](https://he.wikipedia.org/wiki/%D7%94%D7%9E%D7%90%D7%94_%D7%94-13).
מרביתם מחוג
תלמידי [רש"י](https://he.wikipedia.org/wiki/%D7%A8%D7%A9%22%D7%99)</span> <span dir="rtl">ב[אשכנז](https://he.wikipedia.org/wiki/%D7%90%D7%A9%D7%9B%D7%A0%D7%96)</span> <span dir="rtl">וב[צרפת](https://he.wikipedia.org/wiki/%D7%99%D7%94%D7%93%D7%95%D7%AA_%D7%A6%D7%A8%D7%A4%D7%AA),
ומיעוטם
ב[אנגליה](https://he.wikipedia.org/wiki/%D7%99%D7%94%D7%93%D7%95%D7%AA_%D7%90%D7%A0%D7%92%D7%9C%D7%99%D7%94)</span> <span dir="rtl">וב[איטליה](https://he.wikipedia.org/wiki/%D7%99%D7%94%D7%93%D7%95%D7%AA_%D7%90%D7%99%D7%98%D7%9C%D7%99%D7%94).
ראשונים היו
תלמידי [רש"י](https://he.wikipedia.org/wiki/%D7%A8%D7%A9%22%D7%99)</span>,
<span dir="rtl">שכתבו הערות וחידושים לפירושו. במשך הזמן התרחבו וגדלו
תוספות אלה, עד שהיו
ל[תוספות](https://he.wikipedia.org/wiki/%D7%AA%D7%95%D7%A1%D7%A4%D7%95%D7%AA)</span> <span dir="rtl">לתלמוד</span>.

<img src="../img/images-140/media/image3.jpeg"
style="width:7.16528in;height:11.97497in" />

<span dir="rtl">כך נראה דף בתלמוד הבבלי היום, כאשר המרכז הוא הטקסט
המקורי של התלמוד, בצד אחד פירוש רש"י, ובצד מולו פירושי בעלי התוספות. בצד
החיצוני פירוש של רב נוסף השונה ממסכת למסכת. ועוד הערות...</span>

<span dir="rtl">הכיוון הוא לא ימין ושמאל, אלא פנים (קרוב לכריכה) וחוץ.  
יש למעלה מ 1600 דפים כאלה, ולכן אפשר ללמוד כל החיים...</span>

<span dir="rtl">אבל, אם נחזור לבעלי התוספות, כך מעיד ר' שלמה לוריא,
פולין, המאה ה-16:</span>

<span dir="rtl">חכמי הצרפתים בעלי התוספות שעשאוהו אותו ככדור אחד, ועליהם
נאמר "דברי חכמים כדרבונות", הפכוהו וגלגלוהו ממקום למקום, עד שנראה לנו
כאחת, מבלי סותר ומבלי עוקר, לא סוגיא זו אומרת ככה וסוגיא זו אומרת ככה
ולא קרב זה אל זה, ונמצא מיושר התלמוד ומקושר.</span>

<span dir="rtl">ובמושגינו, צריך להעיר בקשר לכך, שהתלמוד ברובו אינו
פסיקות, אלא דיונים, מעורבים עם אגדות או סיפורי מעשים כדוגמאות. לכן,
האתגר של הפרשנים, לעשותו אחיד.</span>

<span dir="rtl">הרמב"ם שפעל באותה תקופה, נקט בשיטה של התעלמות מהדיונים,
וקביעת פסיקות, וכך גם חכמים ספרדיים אחרים, כולל "שולחן ערוך" של יוסף
קארו והלאה. הרמב"ם כותב במשנה תורה, שאין צורך לחזור לתלמוד, אפשר להסתפק
בספרו...</span>

<span dir="rtl">אך האשכנזים (אולי בגלל שהם יקים) לא מסכימים. הם רואים
בתלמוד את הבסיס ההכרחי לכל פסיקה וחוזרים לפרקטיקת הדיונים שבו, בכל דור,
ואין פלא שהישיבות האשכנזיות עד היום עוסקות בתלמוד הבבלי, כמרכז
לימודן.</span>

<span dir="rtl">ולמרות הכל, ובמקרה בלבד, ראיתי באתר "הספרנים" של הספריה
הלאומית, מאמר על איורים בכתבי יד יהודים, ובו איור, של "משנה תורה" הרמב"ם
מצפון צרפת, משנת 1296</span>

<span dir="rtl">היום במוזיאון בבודפשט.</span>

[https://blog.nli.org.il/sodot-adam_and_eve<span dir="rtl">/</span>](https://blog.nli.org.il/sodot-adam_and_eve/)

<img src="../img/images-140/media/image4.jpeg"
style="width:7.16528in;height:10.09928in" />

<span dir="rtl">ולפיכך, היה שם גם מי שידע לצייר, ולא רק ללמוד
תורה...</span>

<span dir="rtl"><u>חכמי פרובנס</u></span>

<span dir="rtl">צרפת גדולה למדי. ולכן אין פלא, שרש"י וביתו היו קרובים
יותר למרכז בגרמניה, ואילו חכמי פרובנס היו קרובים יותר למרכז בקטלוניה
(ברצלונה, גירונה).</span>

<span dir="rtl">מרכז חכמי פרובנס היה בעיר נרבונה. ונראה שלא פעם היה מתח
ביניהם ובין האשכנזים בצפון.</span>

<span dir="rtl">הנה למשל, מכתב מרבנו תם (נכדו של רש"י) לרבי משולם
מפרובנס:</span>

<span dir="rtl">"גם אשלח לחכמי עירך, אם יודו לקולותיך ולגרסותיך, ולמה
שאתה אינך בקי בדברי גאוני מלכות, ומלכות כל מקומות ישראל, ורב יהודאי, ורב
עמרם, ורב שר שלום, ור' אחאי, ופירוש רבנו חננאל, ומסכת סופרים, ופרקי דר'
אליעזר, ורבנן סבוראי, כי ידעתי כי אם היית בקי בהם, לא מלאך לבך להתריס
כנגדם, ואחרי שהורית, בוש אתה לחזור"</span>

<span dir="rtl">חכמי פרובנס, שכאמור, היו קרובים יותר למסורת הספרדית,
עסקו גם בפילוסופיה וגם ביצירה תורנית נועזת יותר, שהיא בסיס הקבלה. מניחים
שהקבלה נוצרה בפרובנס, שם הופיע "ספר הבהיר" שהוא הספר הקבלי העתיק ביותר
הידוע, ושם פעלו ר' יצחק סגי נהור, ור' אברהם בן יצחק (הראב"ד הראשון),
שידועים כמפתחי הקבלה.</span>

<span dir="rtl">אך הנושא מורכב, ועמום למדי.</span>

<span dir="rtl">בפילוסופיה של פרובאנס כדאי להזכיר את ידעיה הפניני בדארשי
(נפטר 1340). ממעריצי הרמב"ם שהתווכח עם הרשב"א מברצלונה כנגד החרם החלקי
שהטיל על לימודי הפילוסופיה. כתב ספרים מספר. ביניהם "בחינת עולם", ספר
מתחום המוסר על חיי העולם הזה וכיצד להגיע לחיי העולם הבא.</span>

<span dir="rtl">הנה קטע, המקדים את ר' נחמן מברסלב, ב"גשר צר
מאוד":</span>

<span dir="rtl">העולם ים זועף</span>

<span dir="rtl">רב מצולה</span>

<span dir="rtl">רחב ידים</span>

<span dir="rtl">והזמן גשר רעוע בנוי עליו.</span>

<span dir="rtl">ראשו אחוז בחבלי העדר</span>

<span dir="rtl">הקודם להוייתו</span>

<span dir="rtl">ותכליתו לראות בנועם מתמיד לאור באור פני המלך. \[אלוהים,
כמובן\].</span>

<span dir="rtl">ואתה בן אדם</span>

<span dir="rtl">על כרחך את חי</span>

<span dir="rtl">עובר עליו תמיד</span>

<span dir="rtl">מיום היותך לאיש</span>

<span dir="rtl">בהביטך קוצר המסלול</span>

<span dir="rtl">ואין דרך לנטות ימין ושמאל,</span>

<span dir="rtl">התתפאר ביד ושם?</span>

<span dir="rtl">בהציצך אבדון ומות לך חומה?</span>

<span dir="rtl"><u>יהודי צרפת המודרנית</u></span>

<span dir="rtl">מאז תקופת ההשכלה, והאמנסיפציה של יהודי צרפת, אנחנו
מוצאים אישים יהודים בולטים בכל התרבות הצרפתית</span>

<span dir="rtl">הזכרנו כבר את אלפרד דרייפוס, נולד ב 1859 ונפטר ב 1935.
היה היהודי היחיד באותה תקופה, שהגיע למשרה במטה הכללי. נשפט ב 1895 על
בגידה, כמזימה אנטישמית, וזוכה רק ב 1904, לאחר מאבק קשה, שלו ושל אישים
צרפתיים ליברלים.</span>

<span dir="rtl"><u>אדולף כרמיה</u></span>

<span dir="rtl">נולד ב 1796 ונפטר ב 1880.</span>

<span dir="rtl">היה מפעילי השמאל הצרפתי ודאג ליהודים וגם לנרדפים אחרים
על רקע פוליטי ודתי.</span>

<span dir="rtl">יחד עם משה מונטיפיורי פעל להצלת יהודי דמשק בעלילת הדם של
1840.</span>

<span dir="rtl">ב 1848 נתמנה לשר המשפטים בממשלת הרפובליקה השנייה.</span>

<span dir="rtl">ב 1860 היה בין מייסדי חברת 'כל ישראל חברים'.</span>

<span dir="rtl">ב 1870 , כשר משפטים, יזם את החוק למתן אזרחות צרפתית
ליהודי אלג'יר.</span>

<span dir="rtl"><u>הברון אדמונד ג'ימס דה רוטשילד (הנדיב
הידוע)</u></span>

<span dir="rtl">נפטר ב 1934. נולד לענף הצרפתי של משפחת רוטשילד. רכש
השכלה יהודית וכללית. וכבר לאחר הפוגרומים ברוסיה ב 1881, הבין שאת בעיית
היהודים צריך לפתור בארץ ישראל.</span>

<span dir="rtl">השקיע כספים רבים במושבות של העלייה הראשונה שהוקמו על ידי
תנועת חובבי ציון, ולמעשה הציל אותן מהתפוררות. תרם לא רק כסף, אלא גם
מומחים, וגם ניהול, עד כדי שליטה שלפעמים הביאה להתמרמרות. אין ספק שתרומתו
לתחילת היישוב בארץ הייתה בעלת משמעות גדולה ביותר, וגם אחר כך תרם, הוא
ומשפחתו אחיו למפעלים רבים בארץ.</span>

<span dir="rtl"><u>לאון בלום</u></span>

<span dir="rtl">נולד בפריז ב 1872.</span>

<span dir="rtl">למד משפטים בסורבון, והיה למבקר ספרות. נכנס לחיים
הפוליטיים בעקבות פרשת דרייפוס, והתחבר עם ז'אן ז'ורס, ממנהיגי
הסוציאליסטים.</span>

<span dir="rtl">ב 1919 היה חבר פרלמנט, והפך ראש ממשלה ב 1936, וזכה
להערות אנטישמיות כבר בהשבעת ממשלתו. שרת כראש ממשלה שתי תקופות קצרות עד
הכיבוש הגרמני של צרפת.</span>

<span dir="rtl">נאסר על ידי הגרמנים ונשלח לבוכנוואלד, אך שרד ושוחרר ב
1945.</span>

<span dir="rtl">עמד שוב בראש ממשלה זמנית במשך כשנה, עד שנבחר נשיא לפי
החוקה החדשה.</span>

<span dir="rtl">ב 1948 התייעצו איתו שניים מראשי מפא"י אם נכון להכריז על
הקמת המדינה, והוא הדגיש שאסור להחמיץ את ההזדמנות. נפטר ב 1950.</span>

<span dir="rtl"><u>הרב יהודא ליאון אשכנזי (המכונה מניטו).</u></span>

<span dir="rtl">היה הרב הראשי האחרון באלג'יריה. אך למד גם בישיבה וגם
באוניברסיטה באלג'יר. שרת בלגיון הזרים, ולאחר מלחמת העולם היגר
לצרפת.</span>

<span dir="rtl">עמד בראש בית ספר למנהיגות יהודית באורסיי והיה פעיל
ב"אסכולת פריז למחשבת ישראל". עלה לישראל לאחר 1967 והקים את מרכז יאיר
ללימודי יהדות וארץ ישראל. נפטר ב 1997. כתב ספרים רבים.</span>

<span dir="rtl">תורתו היא ניסיון לחבר בין מסורת ישראל לעולם המושגים
המערבי המודרני. לכן הוא פופולרי מאוד היום בין אנשים משכילים ומתונים מקרב
הציונות הדתית.</span>

<span dir="rtl"><u>עמנואל לוינס</u></span>

<span dir="rtl">יליד ליטא 1906, אך בהתבגרותו עבר לצרפת, וב 1930 אחרי
שלמד פילוסופיה מגדולי הפילוסופים הגרמניים, הפך אזרח צרפתי.</span>

<span dir="rtl">גויס לצבא הצרפתי במלחמת העולם השנייה, נשבה על ידי
הגרמנים, אך ניצל מפני שהנאצים התייחסו לשבויים מהמערב לפי אמנת ז'נבה
(פחות או יותר...).</span>

<span dir="rtl">משפחתו בליטא נרצחה בשואה.</span>

<span dir="rtl">היה מנהל בית ספר למורים, ואחר כך מרצה
באוניברסיטה.</span>

<span dir="rtl">שיטתו הפילוסופית היא תורת מוסר קיצונית ההופכת את "האחר"
למרכז.</span>

<span dir="rtl">השפיע רבות על הפילוסופים הצרפתיים של סוף המאה העשרים.
נפטר ב 1995.</span>

<span dir="rtl">והיו עוד פילוסופים יהודים, וסופרים, ומדענים, וציירים,
וראשי ממשלה יהודים, וכל אלה מעידים על השתלבות יהודי צרפת במדינה, למרות
שהאנטישמיות הייתה תמיד, ואולי מתגברת היום בהשפעת מוסלמים
קיצוניים.</span>
