<span dir="rtl"><u>תפוצות ישראל – יהדות סוריה</u></span>

<img src="כא. תפוצות ישראל - יהדות סוריה/media/image1.jpeg"
style="width:7.26019in;height:7.79551in"
alt="אלעד רזניק: ג&#39;ון קרי, והדיביזיות של האפיפיור... - ייצור ידע" />

<span dir="rtl">סוריה היא ארץ גדולה ביותר בשטח, אך דלת אוכלוסין יחסית.
שטחה גדול פי 9 בערך משטח מדינת ישראל (בקו הירוק), ואילו האוכלוסיה הייתה
כ 23 מיליון לפני המלחמה וכ 19 מיליון היום. רובה מדבר, ורק איזור הפרת
והאיזורים המערביים פוריים.</span>

<span dir="rtl">כלכלתה מתבססת על חקלאות, ותעשיה, אך הייצוא העיקרי הוא
נפט.</span>

<span dir="rtl">74% מתושביה סונים, 13%</span> <span dir="rtl">שיעים כולל
עלווים, והם השולטים במדינה. כ 10% נוצרים.</span>

<span dir="rtl">ההיסטוריה שלה ארוכה ומסובכת מכדי לתארה כאן, מה גם
שגבולותיה הנוכחיים נקבעו על ידי המעצמות הקולוניאליסטיות, כאשר אחרי מלחמת
העולם הראשונה המנדט על סוריה ולבנון ניתן לצרפת.</span>

<span dir="rtl">רוב המדינות שעסקנו בהן גבולותיהן הן מודרניות, אך בדרך
כלל קיים בהן מרכז היסטורי המגדיר זהות. למשל, בעירק, המרכז הוא הפרת
והחידקל, סביבתן והאיזור שביניהם.</span>

<span dir="rtl">בסוריה נסתפק בשתי ערים מרכזיות, עתיקות, ובהן היו גם
קהילות יהודיות משמעותיות: דמשק וחַלַבּ. (קהילה נוספת לא גדולה הייתה בעיר
קמישלי הנמצאת באיזור כורדיסטן).</span>

<span dir="rtl"><u>דמשק</u></span>

<span dir="rtl">הוקמה בערך ב 2500 לפנה"ס (לפני 4500 שנה). הייתה כבר
בירתה של ארם דמשק (הנזכרת במקרא), והארמים בנו בה תעלות השקייה מנהר
הברדה.</span>

<span dir="rtl">חשיבותה של העיר עלתה וירדה במשך השנים, והמשמעות היא שלא
היה לה יתרון חד- משמעי על ערים אחרות באיזור, לגבי האימפריות
השליטות.</span>

<span dir="rtl">למשל, היוונים הסילווקים שמו את בירתם באנטיוכיה (היום
בדרום תורכיה). אך חשיבותה עלתה בחלק מהתקופה הרומית. לשיא תפארתה הגיעה
בתקופת שלטון בית אומיה, בין 636 ל750 לספירה כשהייתה בירת האימפריה שלהם.
גם צאלח א דין קבע אותה לבירתו, ובתקופת הממלוכית לא הייתה בירתם, אך הייתה
עיר מרכזית ובעלת חשיבות כלכלית גדולה. היא נחרבה על ידי טימור לנג
המונגולי (1400), נבנתה מחדש והתפתחה גם בתקופה העות'ומנית למרות שחלב
התחרתה בה כמרכז מסחרי.</span>

<span dir="rtl"><u>חלב.</u></span>

<span dir="rtl">כמקום ישוב היא מוכרת אלפי שנים (עוד לפני יריחו...). כל
תקופת העת העתיקה הייתה נקודת סחר חשובה בגלל מיקומה בין הים התיכון לעמק
הפרת, ובין דמשק לאסיה הקטנה.</span>

<span dir="rtl">בדרך כלל הייתה תחת שלטון אימפריות ששלטו באיזור, להוציא
כמה מאות שנים, באלף השני לפני הספירה כאשר הייתה בירת ממלכת יַמְחַד, של
האמורים. אבל זה היה הרבה לפני שהיו יהודים בעולם.</span>

<span dir="rtl">לאחר שלטון החיתים, האשורים, הפרסים, היוונים והרומאים,
היא נכבשת ב 637 על ידי הערבים.</span>

<span dir="rtl">נפגעה קשות מרעידת אדמה ב 1138. נכבשה על ידי צאלח א דין,
אחר כך על ידי המונגולים שהרגו את כל המוסלמים שבתוכה, ולאחר שעברה מיד ליד
שלטו בה הממלוכים. בכל מעבר שלטון, הושמד חלק מהאוכלוסיה.</span>

<span dir="rtl">כשנכבשה על ידי העות'מנים ב 1517 היו בה 70 אלף תושבים.
חשיבותה המסחרית ירדה בגלל פיתוח נתיבי הים, והיא סבלה ממגיפות, ורעידת
אדמה. העיר זכתה בפריחה מחודשת רק בימי השלטון הצרפתי לאחר 1920. מאה שנה
אחר כך היא שוב הרוסה, לנגד עינינו.</span>

<span dir="rtl">לפי המסורת היהודית חלב היא ארם-צובא (צובא או צובה),
ונזכרת בתנ"ך בימי דוד ושלמה.</span>

<span dir="rtl">ההיסטוריה של שתי הערים הסוריות הללו, מסבירה, כנראה, שגם
אם היו בהן קהילות יהודיות בתקופות רבות, לא ניתן היה לצפות שקהילות אלה
תהיינה גדולות ומשמעותיות במיוחד. גם התנאים הכלכליים, ובעיקר הביטחוניים,
לא עודדו את צמיחתן.</span>

<span dir="rtl">ובכל זאת...</span>

<span dir="rtl"><u>קהילת דמשק</u></span>

<span dir="rtl">מאמר שמתרכז בקורות היהודים בדמשק, בתקופה מסוימת ("המאה
הרביעית לאלף הששי" כלומר, 1640 – 1740) מאת יוסף יואל ריבלין, נמצא
בפרויקט בן יהודה</span>

<https://benyehuda.org/read/10779>

<span dir="rtl">המאמר מכיל גם הערות על היסטוריה קדומה יותר.</span>

<u><span dir="rtl">ספר שמואל ב פרק ח</span></u>

<span dir="rtl">(ו) וַיָּשֶׂם דָּוִד נְצִבִים **בַּאֲרַם דַּמֶּשֶׂק** וַתְּהִי אֲרָם לְדָוִד לַעֲבָדִים
נוֹשְׂאֵי מִנְחָה וַיֹּשַׁע יְהֹוָה אֶת דָּוִד בְּכֹל אֲשֶׁר הָלָךְ:</span>

<u><span dir="rtl">ספר מלכים א פרק יט</span> <span dir="rtl">(אליהו
הנביא)</span></u>

<span dir="rtl">(טו) וַיֹּאמֶר יְהֹוָה אֵלָיו לֵךְ שׁוּב לְדַרְכְּךָ **מִדְבַּרָה דַמָּשֶׂק** וּבָאתָ
וּמָשַׁחְתָּ אֶת חֲזָאֵל לְמֶלֶךְ עַל אֲרָם:</span>

<span dir="rtl">בכפר ג'ובר הסמוך לדמשק, קיים בית כנסת המיוחד לאלישע
הנביא, ובו אבן גדולה שעליה עמד אלישע כאשר משח את חזאל למלך על ארם... וגם
מערה שבה התחבא אליהו...</span>

<span dir="rtl">יונתן החשמונאי עובר בדמשק, לפי ספר החשמונאים. הורדוס
בונה בה, ובמרד הגדול נגד הרומאים נרצחים בה אלפי יהודים.</span>

<span dir="rtl">בברית החדשה מדובר על קהילה יהודית בדמשק, במאה הראשונה
לספירה, עם בתי כנסת (בהקשר למהפך שחל בשאול התרסי הוא פאולוס):</span>

<span dir="rtl"><u>מעשי השליחים פרק ט'</u></span>

<span dir="rtl">הלך חנניה ונכנס לבית; הוא סמך עליו ידים ואמר: "שאול,
אחי. האדון ישוע שנראה אליך בדרך בואך שלחני כדי שתראה שוב ותמלא רוח
הקדש". מיד נפלו מעיניו כמו קשקשים ונפקחו עיניו. הוא קם ונטבל</span>,
<span dir="rtl">ולאחר שאכל התחזק</span>. <span dir="rtl">ובלי להתמהמה
הכריז על ישוע בבתי הכנסת, שהוא בן-האלהים. נדהמו כל השומעים ואמרו: "הרי
זהו האיש שבירושלים עשה שמות בקרב הקוראים בשם הזה ולמטרה זאת בא הנה,
להביאם בכבלים אל הכהנים הגדולים</span><span dir="rtl">". ברם שאול נתמלא
ביתר כח והביך את היהודים הגרים בדמשק בהוכיחו כי זהו המשיח</span>.

<span dir="rtl">וחכם תנאי מתקופת יבנה, מעיד שמקורו בדמשק.</span>

<u><span dir="rtl">ספרי פרשת דברים פיסקא א</span></u>

<span dir="rtl">אמר לו ר' יוסי בן דורמסקית לרב יהודה ברבי: למה אתה מעוות
עלינו את הכתובים? מעידני עלי שמים וארץ שאני מדמשק, ויש שם מקום ושמו
חדרך.</span>

<span dir="rtl">וחוזר במדרשים אחרים:</span>

<u><span dir="rtl">מדרש רבה שיר השירים - פרשה ז פסקה יא</span></u>

<span dir="rtl">א"ר יוחנן עתידה ירושלים שתהא מגעת עד שערי דמשק שנא'
(זכריה ט') "משא דבר ה' בארץ חדרך". מהו חדרך? ר' יהודה ור' נחמיה. רבי
יהודה אמר מקום הוא שנקרא חדרך. אמר לו ר' יוסי בן דורמסקית: העבודה, שאני
מדמשק ויש שם מקום ששמו חדרך.</span>

<span dir="rtl">קשה למצוא מקורות על יהודי דמשק עד התקופה המוסלמית.
היסטוריונים מספרים על מרד נגד הביזנטים מעט אחרי שנת 600 בערים שונות,
בתמיכת הפרסים הסאסאנים, בו השתתפו יהודים מדמשק. אך ב 636 העיר נכבשת על
ידי המוסלמים והופכת בירת אימפריית בית אומיה.</span>

<span dir="rtl">עדויות על קהילת דמשק בתקופות מאוחרות יותר ניתן למצוא
בספרו של אברהם יערי, "מסעות ארץ ישראל".</span>

<https://www.hebrewbooks.org/pdfpager.aspx?req=36832&pgnum=30>

<span dir="rtl"><u>מסעות בנימין מטודלה (בערך 1170)</u></span>

<span dir="rtl">ומשם שני ימים עד דמשק העיר הגדולה, היא תחלת ממשל נור אל
דין מלך תוגרמים הנקראים תורכוש, והיא עיר יפה ומוקפת חומה, והיא ארץ גנות
ופרדסים... והיא ארץ סחורה לכל הארצות...</span>

<span dir="rtl">ויש בה כמו שלשת אלפים יהודים, וביניהם תלמידי חכמים
ועשירים. ושם ראש הישיבה של ארץ-ישראל, ושמו ר' עזריה, ואחיו שר שלום אב
בית דין, ור' יוסף החמישי בישיבה. ור' מצליח ראש הסדר הדרשן, ור' מאיר פאר
החברים, ור' יוסף בן אל פלאת יסוד הישיבה, ור' הימן הפרנס, ור' צדקיה
הרופא.</span>

<span dir="rtl">ושם מן הקראים כמו מאה, ומן הכותיים כמו ת', וביניהם שלום
ואין מתחתנים אלו עם אלו.</span>

<span dir="rtl"><u>מסעות פתחיה מרגנסבורג (בערך 1180)</u></span>

<span dir="rtl">והלך לדמשק, והיא עיר גדולה, ומלך של מצרים מושל עליה ושם
כעשרת אלפים יהודים ונשיא להם, וראש ישיבה ר' עזרא מלא תורה כי סמכו רבי
שמואל ראש ישיבה מבבל.</span>

<span dir="rtl">ובא לטבירייא ושם קהילה. וגם בארץ ישראל קהילות, אלא שאין
מהם אלא כמאה או כמאתיים או כג' מאות.</span>

<span dir="rtl">הסתירה במספרים, אולי, מפני שבנימין מטודלו מונה בתי אב,
ופתחיה מרגנסבורג מונה נפשות. ועזרא אולי הוא עזריה (?).</span>

<span dir="rtl"><u>מסע ר' משה באסולה (בערך 1522 ) (יהודי
איטלקי)</u></span>

<span dir="rtl">יום ו' אחר חצות י"ט בו, הגעתי לדמשק לשלום, עיר גדולה
כפלים כבולוניא, .....</span>

<span dir="rtl">היהודים שם כמו חמש מאות בעלי בתים. יש ג' בתי כנסיות
בנוים ביופי והדור, אחד של ספרדים ואחד של מוריסקים \[תושבים ותיקים\],
ואחד של ציציליאני \[סיציליאנים\]. בכל אחד חכם אחד קורא להם מעט מיימוני
\[משנה תורה\], בכל יום בבקר אחר התפלה, והם ר' יצחק חבר לציציליאני, והוא
רופא מובהק, וחכם ר' יצחק מסעוד לספרדים, ר' שם טוב לאפרניי למוריסקים,
**ואין שם ישיבת תלמוד מתלמוד, רק מקרי דרדקי....**</span>

<span dir="rtl">הקהילה בירידה מספרית, מפולגת, וללא ישיבה.</span>

<span dir="rtl">אבל, כמו שמתאר יוסף יואל ריבלין בספרו, דווקא בתקופה זו
מתחילה התאוששות של הקהילה, כאשר מגיעים אליה יותר ממגורשי ספרד, ועם תחילת
השקיעה של המרכז בצפת מגיע אליה ר' חיים ויטאל, תלמידו של האר"י, ומושך
יהודים רבים מארץ ישראל.</span>

<span dir="rtl">יהודים עסקו במלאכות רבות, כולל מלאכות שמצריכות נדודים,
כמו בניית סככות ממחצלות, רצענות וכד', מלאכות שהיו מסוכנות בגלל שוד ורצח
בדרכים.</span>

<span dir="rtl">יהודים עסקו גם במסחר, בנקאות, הלואה בריבית והיו ביניהם
גם עשירים.</span>

<span dir="rtl">בתקופה זו גם נבנים מספר בתי כנסת, כמובן לכל עדה בית כנסת
משלה, עם מריבות לא קטנות, אך תוך מאה שנה הקהילה הופכת, למעשה, לקהילה
אחת.</span>

<span dir="rtl">בשנת 1840, התחוללה בדמשק עלילת דם שזעזעה את כל יהדות
העולם. זו לא הייתה העלילה הראשונה באיזור באותה תקופה, היו לפניה עלילות
דם בחלב, בירות, אנטקיה, טריפולי ועוד, אך השלטונות העות'ומנים תמיד זיכו
את הנאשמים.</span>

<span dir="rtl">אך דמשק בשנה זו הייתה בידי מוחמד עלי, שליט מצרים, שנתמך
על ידי הצרפתים ולחם נגד השולטן.</span>

<span dir="rtl">כרגיל, נעלם נוצרי, במקרה זה, נזיר מיסיונר, והקהילות
הנוצריות בעיר העלילו על היהודים את העלילה הרגילה של רצח פולחני. קונסול
צרפת פתח בחקירה וראש ממשלת צרפת תמך בעלילה, כשהוא מסתמך על כך, "שהיהודים
בימי הביניים ביצעו פשעים כאלה".</span>

<span dir="rtl">כרגיל, אסרו מספר יהודים והוציאו מהם הודאות והלשנות
בעינויים קשים. רבים מתו בחקירות.</span>

<span dir="rtl">העובדה שהקונסול האוסטרי, השגריר הבריטי, ואפילו סגן
הקונסול האמריקני בביירות האמינו לעלילה, מראה את התפשטות האנטישמיות בעולם
בתקופה זו.</span>

<span dir="rtl">במאבק נגד העלילה השתתפו השר משה מונטיפיורי, המשורר
היינריך היינה, משפחת רוטשילד, המנהיג היהודי הצרפתי אדולף כרמייה, ורק
לאחר לחצים על מוחמד עלי הוא הביא לשחרור האסירים שנותרו בחיים, ואף הוציא
להורג את מושל דמשק.</span>

<span dir="rtl">עשר שנים מאוחר יותר, עיתון אמריקני שעסק בפרשה כתב
שהיהודים ביצעו רצח על פי הוראות התלמוד, וההאשמות בוטלו בעקבות התערבויות
מפוקפקות של הרוטשילדים.</span>

<span dir="rtl">בסוף המאה ה-19 חלה שקיעה של קהילת דמשק בעקבות הרעת המצב
הכלכלי, ויהודיה היגרו למדינות שונות בעולם. במאה ה-20 סבלו היהודים כרגיל,
מההתפתחויות בא"י, בעיקר אחרי שסוריה קיבלה את עצמאותה ב 1944 והקמת המדינה
ב 1948.</span>

<span dir="rtl">ב 1900 היו 10000 יהודים בדמשק, ב 1953 כ 1500, וב 1995
180.</span>

<span dir="rtl">מאישיה הבולטים של יהדות דמשק נזכיר אחד ומיוחד, ישראל
נג'ארה.</span>

<span dir="rtl">נולד בצפת 1555, למשפחה מנג'ארה שבספרד, ובגיל 25 עבר
לדמשק, קיבל משרה כ"סופר הקהילות", אך גדולתו הייתה כמשורר ומוזיקאי מהפכן,
שגם חיבר שירים וגם התאים להם מנגינות. בסוף ימיו עבר לקהילה הקטנה של עזה
ושם נפטר.</span>

<span dir="rtl">היו לו ידידים ערבים, שמע שירים מהם והשמיע להם, וכנראה
למד מהם סגנונות שירה וזמרה.</span>

<span dir="rtl">על כך גם "זכה" לביקורת מפי ר' מנחם די לונזאנו, רב איטלקי
שעלה לא"י (על שירו "כתובת ישראל" לחג השבועות):</span>

<span dir="rtl">"שהתיר לעצמו לומר לה' יתברך מצד כנסת ישראל או מצד כנסת
ישראל לה' יתברך כל מה שהנואפים אומרים זה לזה"...</span>

<span dir="rtl">וגם ר' חיים ויטאל כותב:</span>

<span dir="rtl">והנה רבי ישראל נג'ארה. אמת הוא שהפזמונים שחיבר הם בעצמם
טובים, אבל אסור מישראל שידבר עמו, ומי שיוציא מפיו הפזמונים שחיבר, כי
תמיד פיו דובר נבלה וכל ימיו שיכור.</span>

<span dir="rtl">וקיים גם סיפור על חטאו ליד שולחן האר"י הקדוש
בצפת:</span>

<span dir="rtl">צא ולמד ממעשה שהיה בימי האר"י זלה"ה \[=זיכרונו לחיי
העולם הבא\], שהיה בזמנו הרב ישראל נאג'ארה ז"ל והיה נעים זמירות ישראל,
וי"א \[=ויש אומרים\] שהגיד עליו האר"י זלה"ה שהיה ניצוץ דוד הע"ה \[=המלך
עליו השלום\]. ופעם אחת בליל ש"ק \[=שבת קודש\] היה החכם הנז' \[=הנזכר\]
שורר על שולחנו כמנהגו הטוב וראה האר"י זלה"ה מלאכים לאלפים ורבבות עולים
ויורדים בביתו לשמוע אל הרינה, כי כל שיריו היו ברוח הקודש. ותכף ומיד
הסתכל הרב האר"י ז"ל שבא מלאך אחד וסילק לכל מחנה המלאכים השרויים שם, על
דבר שהיה משורר על השולחן אשר לפני ה' **בזרועות מגולים וגם על דבר שלא היה
הכובע על ראשו.** וכשהרגיש האר"י ז"ל בדבר שלח אליו ב' תלמידים מתלמידיו
הקדושים לגלות את אזנו לאמר, כי מלאכי אלוקים היו משתעשעים אל שיריו
ורינותיו ובעבור שלא היה בכבוד על השולחן ונסתלקו למעלה. וכשומעו החכם הנז'
את הדבר אחזתו רעדה ופיק ברכיים וחלחלה בכל מתניים ועמד מרעיד וישב בכבוד
גדול על שולחנו וחזר לשירו שהיה משמח בדברותיו אלוהים ואנשים. ותכף ומיד
חזרו מלאכי שמים לבוא כבראשונה שׂשׂים ושמחים משתעשעים שעשוע רב כבמזמוטי חתן
וכלה, והרב האר"י ותלמידו הגדול ז"ל רואים ומפליא לעשות</span>.

<span dir="rtl">וכך המשורר עצמו כותב על השימוש שהוא עושה במנגינות
ערביות:  
אל אלוהים יודע כי לא חַבַרתי לנועם זמירות הישמעאלי, כדי שיתעללו בהם
תעלולים ואנשי לצון בתוף בחליל וביין משתיהם, כנגינות שותי שכר. אבל בחרתי
בלחן הישמעאלים לפי שראיתי לחן לב נשבר ונדכה. ואמרתי, אולי בם ייכנע לבבי
הערל ואז ארצה את עווני. ולזו הסיבה יש הרבה מהם שאין לומר בשבתות ובימים
טובים.</span>

<span dir="rtl">כך או כך, הוא נחשב לגדול המשוררים והפייטנים לאחר גלות
ספרד.</span>

[https://almogbehar.wordpress.com/2013/02/07/%D7%A8%D7%91%D7%99-%D7%99%D7%A9%D7%A8%D7%90%D7%9C-%D7%A0%D7%92%D7%90%D7%A8%D7%94-%D7%A4%D7%99%D7%99%D7%98%D7%9F-%D7%95%D7%9E%D7%94%D7%A4%D7%9B%D7%9F<span dir="rtl">/</span>](https://almogbehar.wordpress.com/2013/02/07/%D7%A8%D7%91%D7%99-%D7%99%D7%A9%D7%A8%D7%90%D7%9C-%D7%A0%D7%92%D7%90%D7%A8%D7%94-%D7%A4%D7%99%D7%99%D7%98%D7%9F-%D7%95%D7%9E%D7%94%D7%A4%D7%9B%D7%9F/)

<span dir="rtl">(מאמר רציני על ישראל נג'ארה ושירתו.)</span>

<span dir="rtl"><u>יהדות חַלַבּ</u></span>

<span dir="rtl">כאמור, המסורת רואה בעיר חלב או בסביבתה את "ארם צובא",
המופיעה בתנ"ך מספר פעמים, בין השאר, בכיבושי דוד.</span>

<span dir="rtl">אם נהיה יותר ריאליסטים, נתחיל את הסקירה אלפיים שנה מאוחר
יותר...</span>

<span dir="rtl">בשנת 1170 כאמור, משוטט בנימין מטודלה בכל האיזור, וכך הוא
כותב (נלקח מצילום ספרו ב</span> HEBREWBOOKS<span dir="rtl">):</span>

<span dir="rtl">ומשם מהלך שני ימים לחלב היא ארם צובה, והיא עיר מלוכה
למלך נור אל דין, ובתוך העיר ארמונו מוקף חומה גדולה מאד ואין בה מעין ולא
נהר אלא מימי המטר הם שותים, וכל אדם יש לו בור בביתו שקורין אלנוב, ובה
כמו אלף וחמש מאות מישראל, ובראשם רבי משה אלקושטנדיני ורבי ישראל ורבי
שת.</span>

<span dir="rtl">מעט, אבל ברור שבשנה הזאת יש קהילה מבוססת בחלב. כתבים
נשארים לנו מרב אחר, רבי יהודה אלמדארי, שחי בחלב, וכתב פירושים לרי"פ
ולמסכתות בתלמוד הבבלי.</span>

<span dir="rtl">הקהילה סבלה מדיכוי של הממלוכים, שאף הפכו את בית הכנסת
למסגד, במאה ה-13 . וב 1400 טבח בה טימור לנג המונגולי.</span>

<span dir="rtl">כמו קהילות רבות באיזור היא משתקמת בתקופה העות'ומנית, בין
השאר בגלל הצטרפות מגורשי ספרד. כרגיל בהמשך נוצרות קהילות מתבדלות
ל"מוסתערבים", הותיקים, וה"פראנקוס" החדשים, שזרמו גם במאות הבאות משכבות
עשירות יותר. ההפרדה הולכת ונעלמת במאה ה-19.</span>

<span dir="rtl">וכך מתאר את הקהילה הנוסע ר' דוד דבית הלל, יהודי ליטאי
שעלה לא"י עם תלמידי הגר"א, אך יצר הנדודים הביא אותו עד הודו, ועל מסעותיו
הוא כותב.</span>

<span dir="rtl"><u>מסעות ר' דוד דבית הלל (1824)</u></span>

<span dir="rtl">חַלַבּ עיר גדולה היא ומוקפת חומה בצורה, בנויה אבני-גזית
גדולוות, ובה מגדל גבוה שלדברי העם הוא המגדל אשר כבש יואב בן צרויה שר צבא
דוד מידי הסורים. אף זאת יאמר, כי בראש המגדל כתובים היו באותיות עבריות
הדברים האלה: "אני יואב בן צרויה כבשתי את המצודה הזאת"...</span>

<span dir="rtl">... יש בה כשש מאות משפחות יהודים ילידי הארץ ואירופיים.
רבים מהם תלמידי-חכמים ונדיבי-לב ורבים מהם עשירים וסוחרים גדולים.
בית-כנסת גדול להם, שנבנה על ידי דויד המלך אבני-שיש גדולות ומסותתות, ובו
עשרים עמודי שיש לבנים ובימה בנויה אבני שיש ועולים אליה בשש
מעלות...</span>

<span dir="rtl">יש כאן גם שלשה בתי-מדרש או ישיבות, והם מלאים תלמידים
הלומדים תורה כל היום ונתמכים על ידי הקהלה. בחלב יושבים קונסולים של מלכי
אירופה, רובם יהודים איטלקיים ממשפחת פיצ'וטו. לכל אחד מהם בית-כנסת קטן
בביתו.</span>

<span dir="rtl">... כמאתים אלף משפחות מוסלמים בה, והם רעים מאד לשאר
העמים, מלבד לאירופיים ולכל החוסים בצל הקונסולים. מושל העיר הוא פחה ראשי,
והוא כפוף לפקודות הסולטאן בקושטא.</span>

<span dir="rtl">המספרים אינם מבוססים. אבל דוד דבית הלל מתאר קהילה פורחת.
בשנים הבאות העיר חלב יורדת מגדולתה כעיר מסחר חשובה, אחרי רעידת אדמה,
ובעיקר אחרי פתיחת תעלת סואץ, שפוגעת בחשיבות הדרכים היבשתיות מאירופה
להודו.</span>

<span dir="rtl">יהודים רבים עוזבים את את חלב לארצות המערב, בעיקר צאצאי
ה"פראנקוס".</span>

<span dir="rtl">ידועה במיוחד משפחת ספרא. מוצאה מחלב. הוקם על ידיה "בנק
האחים ספרא", שמייסדה עבר לביירות, ובאמצע המאה העשרים עברה המשפחה לברזיל
ועוד ועוד. נחשבה לאחת המשפחות העשירות בעולם (אולי עד היום).</span>

<span dir="rtl">אמנון שמוש, מיוצאי חלב בעצמו, ונפטר השנה, כתב רומן "מישל
עזרא ספרא ובניו" המתבסס על משפחה זו.</span>

<span dir="rtl">אינפורמציה על חיי היהודים בחלב ניתן למצוא גם
באתר:</span>

[https://aleppojews.co.il<span dir="rtl">/</span>](https://aleppojews.co.il/)

<span dir="rtl">המרכז העולמי למורשת יהדות ארם-צובא (חלב).</span>

<span dir="rtl">ואם הזכרנו את חלב, ואת אמנון שמוש, אי אפשר להימנע
מלהזכיר את "כתר ארם צובא" שגם עליו כותב שמוש בספרו "הכתר – סיפורו של כתר
ארם צובא".</span>

<span dir="rtl">והסיפור מתחיל מנושא "המסורה" שהזכרנו אותו בחטף
כשהתייחסנו ליצירה היהודית בארץ ישראל באלף הראשון, ונרחיב מעט.</span>

<span dir="rtl">צריך להזכיר, שספרים שנכתבים עברית באלף הראשון לפני
הספירה וגם עד אמצע האלף הראשון אחרי הספירה, ויותר, נכתבים בצורת מגילות,
בכתיב חסר בדרך כלל, ללא ניקוד, וללא סימני פיסוק. מכאן שקריאת התורה הייתה
אומנותו של הקורא.</span>

<span dir="rtl">לאחר אמצע האלף הראשון לספירה, מתחילים להמיר מגילות
לספרים. זה נושא בפני עצמו. אבל תפוצת הקריאה, וסיבות אחרות, הביאו את חכמי
המאות האחרונות לאלף הראשון לנסח אמצעים לקריאה אחידה של הכתוב.</span>

<span dir="rtl">ההתחלה הייתה בבבל, אך עיקר העבודה נעשתה בטבריה, על ידי
חכמים רבים, והיא כללה לא רק את הניקוד, אלא גם את טעמי המקרא (שתפקידם
פיסוק, ונגינה), וגם ניתוח כל כלל תופעות המילים במקרא על ידי הערות
בשוליים (מסורה קטנה) או בתחתית העמוד (מסורה גדולה). שם נמצא אפילו את
מספר המילים המופיעות בצורה זהה בכל המקרא וכד'.</span>

<span dir="rtl">סיכום העבודה העצומה הזאת נמצא בספר "דקדוקי הטעמים"
המיוחד לאהרון בן אשר, מהאחרונים והגדולים בבעלי המסורה.</span>

<span dir="rtl">כל ספר תנ"ך שאנו קוראים היום מבוסס על המסורה גם אם לא
כולל את כולה.</span>

<span dir="rtl"><u>וכך כותב בעל "דקדוקי הטעמים"</u></span>

<span dir="rtl">ואלה הם התלמידים אשר קימו וקבלו זה המאמר וכן שמותם: מהם
אברהם בן ריקאט, וריקאט אביו, מקודם היה יקר יקרא כן, ואברהם בן פראח,
ופינחס ראש הישיבה, והיה מקדם זה צמח בן אבי שיבה, וצמח הידוע בן צוארא,
ור' חביב בן ר' פינחס פיפים, ואחייהו הכהן החבר ממדינת מעזייה</span>.

<span dir="rtl">ועם אלו היו ארבעה, אשר הזקן הגדול ז"ל, ואחריו היה בנו
נחמיה נפש, ואחריו היה משה בן נחמיה, ואחריו היה אשר בנו, ואחריו משה בנו
יעני משה בן אשר, ואחריו היה אהרן בנו, יעני בן משה</span>.

<span dir="rtl">ודע כי זה אהרן בן משה בן אשר בן משה בן נחמיה בן אשר הזקן
הגדול ז"ל היה אחרית השלשלת. וזכרו ואמרו כי אלו היו מן עזרא הכהן
זצ"ל</span>.

<span dir="rtl">ועוד כי גם עם אלו הזקנים המלמדים הגדולים, הנזכרים למעלה,
מלמדים אחרים. והיו חכמים גדולים על קריאת ארבע ועשרים, ובקיאים בכל
הנקודים והטעמים והמסורות וכל שמושיהם ואלה שמותם: מהם רב משה מוחֶה לכ'
לב', ומהם משה העזתי הנקדן, וזולתם הרבה ולא נזכרו שמותם הנה</span>.

<span dir="rtl">להראות שמפעל המסורה היה מפעל עצום שנמשך מאות שנים עד שנת
1000 בערך, וכלל עשרות חכמים.</span>

<span dir="rtl">ומה ליהדות חלב ולמפעל המסורה?</span>

<span dir="rtl">לא הרבה...</span>

<span dir="rtl">ספר התנ"ך העתיק ביותר שנכתב על פי המסורה, וקיים עד ימינו
(בחלקו), נקרא "כתר ארם צובה". מה שנשאר ממנו היום נמצא במוזיאון ישראל, אך
לפני כן שכן כבוד בבית הכנסת בחלב.</span>

<img src="כא. תפוצות ישראל - יהדות סוריה/media/image2.jpeg"
style="width:6.72397in;height:8.17543in"
alt="כתר ארם צובא – ויקיפדיה" />

<img src="כא. תפוצות ישראל - יהדות סוריה/media/image3.jpeg"
style="width:7.40165in;height:5.62083in"
alt="כתר ארם צובא&quot;: מוות מסתורי, חקירה חוצת יבשות ומיליון דולר | מעריב" />

<span dir="rtl">מעריכים שהספר נכתב בשנת 930, ממש בתקופת סיום מפעל
המסורה.</span>

<span dir="rtl">הערה על הספר נכתבה, כנראה, כמה עשרות שנים אחרי
הוצאתו:</span>

<span dir="rtl">זה המצחף השלם \[מצחף הוא ספר בניגוד למגילה\] של עשרים
וארבעה ספרים שכתב... שלמה הנודע בן־בויאעא הסופר... וניקד ומסר אותו...
החכם הנבון, אדון הסופרים ואבי החכמים וראש המלמדים... מר רב אהרן בן מר רב
אשר... \[מצחף זה הוא\] סגולת הקראים השוכנים בהר ציון... קודש לה' לא ימכר
ולא יגאל... ברוך ה' לעולם אמן ואמן</span>.

<span dir="rtl">ידועה ההיסטוריה של הספר בוודאות די גדולה:</span>

<span dir="rtl">נקנה מאה שנה אחרי כתיבתו על ידי יהודי קראי לבית הכנסת
הקראי בירושלים, (וכנראה אז נכתב הקטע הנ"ל). אחר כך נשדד על ידי השלטון
המוסלמי, ונפדה במצרים על ידי הקהילה היהודית, שם נשמר בבית הכנסת בקהיר,
ושם ראה אותו הרמב"ם וכתב עליו:</span>

<span dir="rtl">וספר שסמכנו עליו בדברים אלו (לגבי קביעתן של [פרשות
פתוחות
וסתומות](https://he.wikipedia.org/wiki/%D7%A4%D7%A8%D7%A9%D7%94#%D7%A1%D7%95%D7%92%D7%99_%D7%A4%D7%A8%D7%A9%D7%95%D7%AA)</span>(
<span dir="rtl">הוא הספר הידוע במצרים, שהוא כולל ארבעה ועשרים ספרים,
שהיה בירושלים מכמה שנים, להגיה ממנו הספרים, ועליו היו הכול סומכין, לפי
שהגיהוֹ בן אשר, ודקדק בו שנים, והגיהוֹ פעמים רבות כמו שהעתיקוּ (כמו שנמסר
במסורת), ועליו סמכתי בספר תורה שכתבתי כהלכתו</span>.

<span dir="rtl">נכד נינו של הרמב"ם עבר בשנת 1375 לסוריה, ולקח איתו את
"הכתר", ויהודי חלב שמרו עליו ב"היכל אליהו הנביא", אחד משבעת ההיכלות בבית
הכנסת המרכזי, ושם קיבל את שמו "כתר ארם צובא". שם נשמר 600 שנה.</span>

<span dir="rtl">במאה העשרים היו תקופות של פרעות ביהודי סוריה, במקביל
להתפתחויות בארץ ישראל ולתעמולה הנאצית. בחלב התפתחו פרעות בכ"ט נובמבר
1947. בתים רבים ברובע היהודי נהרסו, וגם רוב בתי הכנסת. "כתר ארם צובא"
נעלם.</span>

<span dir="rtl">מתברר שיהודי בשם אשר בגדאדי, הבריח את הספר שנשרף בחלקו
בשריפת בית הכנסת, לבית הרב סלים זעפראני. הם פרסמו שהספר נשרף כליל, כדי
שהמוסלמים לא יחפשו אותו.</span>

<span dir="rtl">בלחץ הנשיא השני, יצחק בן צבי, בשנת 1958, הצליח יהודי
חלבי בעל נתינות איראנית, מרדכי בן עזרא פחאם, שגורש מסוריה, להבריח את
הספר בתוך מכונת כביסה ישנה.</span>

<span dir="rtl">שרדו 294 דפים מתוך 491. עד היום מחפשים דפים נוספים. בין
השאר חושבים שיהודים בארץ ובחו"ל מחזיקים דפים בודדים, ואמנם שניים כאלה
נמצאו.</span>

<span dir="rtl">כך או כך, ראויים יהודי קהילת חלב לדורותם לכבוד, על שמירת
הספר.</span>

<span dir="rtl"><u>עלייה מסוריה</u></span>

<span dir="rtl">קהילת סוריה ולבנון יחד, מנתה כ 27 אלף יהודים בתחילת המאה
העשרים. הרבה יותר באמצע המאה.</span>

<span dir="rtl">קרוב לעשרת אלפים מהם עלו לארץ, טרם קום המדינה, בעיקר
משיקולים כלכליים (א"י התפתחה מאוד בתקופת המנדט). חלקם או רובם בעלייה
בלתי ליגלית דרך הגבולות היבשתיים. רבים מיהודי חלב התפזרו בעולם בקהילות
חלביות בעיקר בדרום אמריקה.</span>

<span dir="rtl">לאחר קום המדינה ידועים הקשיים ביציאת יהודים מארצות אלה,
אף על פי כן הגיעו כעשרת אלפים יהודים מסוריה וכארבעת אלפים יהודים מלבנון
לישראל.</span>

<span dir="rtl">חלוקה יותר מדויקת של עולים, ושל מהגרים, לא הצלחתי למצוא,
אך ברור שרק יהודים בודדים נותרו במדינות אלה, אם בכלל.</span>
