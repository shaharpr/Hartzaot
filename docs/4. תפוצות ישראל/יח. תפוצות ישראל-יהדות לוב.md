<span dir="rtl"><u>תפוצות ישראל – יהדות לוב</u></span>

<img src="יח. תפוצות ישראל-יהדות לוב/media/image1.png"
style="width:6.82292in;height:7.29845in"
alt="תמונה שמכילה מפה התיאור נוצר באופן אוטומטי" />

<span dir="rtl"><u>לוב על רגל אחת</u></span>

<span dir="rtl">בדומה לאלג'יר, לוב היא מדינה בעלת שטח גדול מאוד, רובה
מדברי, ואוכלוסיותה מרוכזת בצפון לאורך חופי הים התיכון. האוכלוסיה של לוב
קטנה יותר מכל מדינות צפון אפריקה, והיום פחות משבעה מיליון.</span>

<span dir="rtl">בצפון המדינה מחולקת לשני איזורים, שבעבר לא נחשבו בהכרח
למדינה אחת. המזרחית היא קירינאיקה, והמערבית טריפוליטניה (הערים המרכזיות
בהן הן בנגזי וטריפולי).</span>

<span dir="rtl">כמו כל צפון אפריקה ואף יותר, הפיניקים משתלטים על לוב
במאה השביעית לפני הספירה, אך עד הכיבוש הרומאי במאה הראשונה לפני הספירה,
קירינאיקה נכבשת על ידי הפרסים ואחר כך על ידי היוונים ונשלטת על ידי בית
תלמי המצרי. השלטון עובר, לאחר חלוקת האימפריה הרומאית, ל"רומא המזרחית"
היא ביזנץ, בערך בשנת 400 לספירה, וב 642 היא נכבשת על ידי
המוסלמים.</span>

<span dir="rtl">בתקופה של 900 שנה, לוב נשלטה על ידי בית אומייה (מדמשק),
בית עבאס (מעירק), הפטימים ממצרים, שבטים ברברים, תקופות קצרות של שלטון
אירופאי. צריך להזכיר, שעד המאה העשרים לא הייתה מדינת לוב, והיסטוריה שונה
קיימת לטריפוליטניה ולקירינאיקה, כאשר טריפוליטניה קשורה יותר לתוניס,
וקירינאיקה למצרים. רוב התקופה איזור טריפולי משגשג הן מבחינה חקלאית והן
מבחינה מסחרית עם אירופה.</span>

<span dir="rtl">הכיבוש העות'מני של האיזור, מתרחש ב 1551. ברוב התקופה
העות'מנית שלטו שליטים מקומיים אוטונומיים (נקראו דיי). סחר העבדים היה
נפוץ בטריפולי עד 1890, כאשר "הסחורה" הובאה מסודן (אפריקנים) או
מהפיראטיות הימית (אירופאים).</span>

<span dir="rtl">במאה ה-18 הופכת גם טריפוליטניה למעוז פיראטים, וב 1801
פורצת מלחמה בין ארצות הברית ובין המדינות הצפון אפריקניות בגלל תקיפת
אוניותיה בים התיכון (זו המלחמה האמריקנית הראשונה מחוץ לגבולותיה ונקראת
"המלחמה הברברית הראשונה"). בסופה התחייב שליט טריפוליטניה להימנע מפגיעה
בספינות אמריקאיות...</span>

<span dir="rtl">רק המלחמה הברברית השנייה, ב 1815 , הביאה לסוף הפיראטיות
בים התיכון.</span>

<span dir="rtl">ב 1912 כובשת איטליה את לוב, תוך מלחמתה באימפריה
העות'מנית.</span>

<span dir="rtl">יחסה של איטליה ללוב דומה היה ליחסה של צרפת לאלג'יריה.
150 אלף איטלקים התיישבו בה, והתרבות האיטלקית השתלטה על החינוך, השפה,
ואפילו המזון.</span>

<span dir="rtl">במלחמת העולם השנייה, הייתה לוב בידי איטליה הפשיסטית וצבא
גרמני ואיטלקי נלחמו בה נגד בעלות הברית עד 1943.</span>

<span dir="rtl">ב 1951 קיבלה לוב את עצמאותה והפכה למלוכה.</span>

<span dir="rtl">ב 1959 נמצא נפט במדינה, והשתנה לחלוטין מעמדה הכלכלי,
ובעקבות כך המדיני.</span>

<span dir="rtl">ב 1969 תפס מועמר קדאפי את השלטון. הוא עסק כתחביב גם
בטרור, ולכן לוב סבלה מסנקציות בינלאומית (אחרי הפגיעה במטוס, בלוקרבי).
לאחר הסכם ב 2003 קדאפי נרגע, אך ב 2011 במסגרת האביב הערבי הוא נרצח.
מלחמות אזרחים נמשכו עד 2020 והוקמה ממשלת אחדות, ונקווה לטוב.</span>

<span dir="rtl"><u>יהדות לוב</u></span>

<span dir="rtl">בקירינאיקה (החלק המזרחי של לוב) היה, ללא ספק, ישוב יהודי
כבר בימי הבית השני. למעשה, מאז גלות בבל התקיימה תפוצה יהודית, מצד אחד
בבבל, ומצד שני במצרים, תפוצה שהתפשטה גם לכיוון קירינאיקה. איננו יודעים
מתי וכמה.</span>

<span dir="rtl">ספר מקבים ב', הוא קיצור של חמישה ספרים על הנושא שנכתבו
על ידי יאסון מקירינה (קירינאיקה) סביב שנת 100 לפני הספירה.</span>

<span dir="rtl">וכך כותב המחבר: "ואלה הדברים על יהודה המקבי ואחיו... וגם
על המלחמות נגד אנטיוכוס אפיפנס... ואת המקדש המהולל מאוד השיבו... מאת
יסון איש קוריני סופר בחמישה ספרים ואנחנו ננסה בחבור אחד לקצר" (מקבים ב'
ב' י"ט-כ"ג, תרגום כהנא)</span>

<span dir="rtl">עובדה המראה לא רק שהיה שם סופר יהודי, אלא שגם היה לו קשר
משמעותי עם ירושלים (אין ספק שהוא ביקר בירושלים).</span>

<span dir="rtl">האירוע המפורסם ביותר מהתקופה העתיקה, שקשור ביהודי
קירנאיקה הוא מרד התפוצות בשנים 115-117 לספירה.</span>

<span dir="rtl">מקורות יהודיים לא מספרים על המרד הזה. הסיבה היא, כנראה,
התנגדות של החכמים השולטים במקורות שהגיעו לידינו, לקנאות הדתית, שהביאה
למרידות נגד הרומאים. המרד הגדול שהביא לחורבן הבית השני ("הפולמוס של
אספסיאנוס" שנת 70), מרד בר כוכבא שהביא לחיסול כל הישוב היהודי ביהודה
("הפולמוס האחרון" שנת 135). מרד התפוצות, שהיה בין שתי מרידות אלה, מוזכר
בכמה מקומות כ"פולמוס של קיטוס". קוויטוס היה המפקד הרומאי שנשלח לארץ
ישראל בתקופת מרד התפוצות, כי התסיסה הייתה גם במצרים, בקפריסין וגם בבבל,
ומשהו היה, כנראה גם בארץ ישראל, או לפחות הרומאים חששו ממנו.</span>

<span dir="rtl">אנחנו יודעים על מרד התפוצות מהיסטוריונים זרים.</span>

<span dir="rtl">וכך כותבת רבקה שפק ליסק "מרד התפוצות נגד רומי ומעשי הטבח
במורדים" מתוך</span> NEW1 <span dir="rtl">4.5.22:</span>

<span dir="rtl">המלחמה נגד הפרתים אילצה את הקיסר טריאנוס לדלדל את כוחות
צבאו בפרובינקיות הרומיות, ובקירני נותרו רק חיילים רומיים מעטים. מעמסת
מימון המלחמה הוטלה על הפרובינציות הרומיות במזרח ועוררה תרעומת בקרב
האוכלוסייה. סביר להניח שבזמן מלחמת טריאנוס בפרתים הטילה העילית היוונית
חלק ניכר ממעמסת המיסים על היהודים</span>.  
<span dir="rtl">התקוממות היהודים בקירני החלה על-פי יהושע גוטמן בקיץ 116
לאחר שהגיעו הידיעות על המפלות שנחל הצבא הרומי במסופוטמיה ונמשכה עד
דיכוייה בקיץ 117 . ...</span>

<span dir="rtl">היהודים והשבטים הלוביים פתחו במרד בקירני נגד היוונים
והשלטון הרומי. בראש המורדים עמד אנדריאס שהרים את נס המרד נגד האימפריה
הרומית. על-פי **דיו קסיוס** נהגו היהודים באכזריות בתושבים היוונים ומספר
ההרוגים הגיע ל-220,000. משם המשיכו המורדים למצרים</span>.

<span dir="rtl">דיו קסיוס היה היסטוריון רומי שכתב ספרים רבים על
ההיסטוריה של רומי. בין השאר כתב על מרד התפוצות ומרד בר כוכבא. אבל,
היסטוריונים רומאים אחרים מזכירים גם הם את מרד התפוצות, מתארים אכזריות של
היהודים, ומגזימים מאוד, כנראה במספרים.</span>

<span dir="rtl">כך או כך, דיכוי מרד התפוצות מביא למעשה, לחיסול היהדות
בלוב.</span>

<span dir="rtl">יש קושי גדול למצוא מקורות ברשת על יהודי לוב מתקופה זו
ועד 1300 שנה מאוחר יותר, תקופת גירוש ספרד ובעיקר התקופה
העות'מנית.</span>

<span dir="rtl">במקומות רבים גם מעירים שאין מחקר גדול על תקופה
זו.</span>

<span dir="rtl">סיבה נוספת היא שהגבולות של המדינות בצפון אפריקה הן רק
מהמאה שנים האחרונות או מעט יותר, ובמקורות רבים לא מבחינים בין
הקהילות.</span>

<span dir="rtl">וסיבה אחרונה, שרוב הידע על ההיסטוריה היהודית הוא רבני,
ולא היו "חכמים" שהשאירו כתובים, בתקופה זו ובאיזורים אלו.</span>

<span dir="rtl">מאמר מקיף יחסית, מצאתי בכתב העת "חורב – מאסף מוקדש
לתולדות ישראל וספרותו" שיצא (או יוצא?) בניו יורק על ידי הסתדרות חניכי
בית המדרש למורים של הישיבה אוניברסיטה. טבת, תשי"ט (כלומר, מלפני 63
שנה).</span>

<span dir="rtl"><u>המאמר "מקומה של אפריקה צפונית בימי הגאונים" מאת ד"ר
ח. ז. הירשברג.</u></span>

<span dir="rtl">במאמר זה מציין הכותב עשרות רבות של ישובים קטנים בהם ישבו
יהודים, בכל צפון אפריקה, חלקן בלוב. יהודים רבים ישבו בקרב הברברים.
סופרים מוסלמים מספרים על התייהדות בין הברברים (לפני האסלאם), כולל בהר
נפוסה שבטריפוליטאניה (מערב לוב).</span>

<span dir="rtl">בעקיפין ניתן להסיק שחיו יהודים ביניהם.</span>

<span dir="rtl">הכיבוש הערבי ההדרגתי, שמסתיים בתחילת המאה השמינית (710
בערך), היה טוב ליהודים יחסית לתקופה הביזנטית, למרות תשלום מס הג'יזיה.
ידוע כי הביזנטים כבשו מחדש את אנטאבלס שהיא פנטאפוליס, שהיא קירינאיקה,
והתנקמו ביהודים.</span>

<span dir="rtl">תקופות רבות אינן תקופות שלום באיזור זה, ואפילו כאשר כליף
האלמווחדין כובש את צפון אפריקה, עובר זמן עד שהוא או יורשיו מתעניינים
בטריפוליטאניה:</span>

<span dir="rtl">לכאורה לא התעניין מצביאם של המייחדים בנעשה באפריקיה
המזרחית ובטריפוליטאניה. זה מאה שנה שאיזור זה היה לבז לערבים הנוודים בני
הלאל ובני סולים, אשר הצליחו להפוך לשממה אזורים חקלאים פוריים וערים
מסחריות פורחות.</span>

<span dir="rtl">ואכן, המרכזים היהודיים הבולטים עד תקופת "המייחדים", היו
במרוקו, אלג'יריה ותוניס.</span>

<span dir="rtl">ועוד מסביר המחבר את מיעוט הידע על קהילות לוב, כפי שרמזנו
קודם, בהיעדרות מרכזי חכמים. הוא מצטט את הרמב"ם באחד מתשובותיו:</span>

<span dir="rtl">...האנשים השוכנים בין טוניס ובין אלכסנדריה של מצרים
ושוכנים גם כן בהרי ברבריה, כי הם **יותר טפשים אצלי משאר בני אדם**, אף על
פי שהם חזקים מאוד באמונה, והשם ית' עד ודיין על שאינם אצלי אלא **כדמות
הקראים**, הכופרים בתורה שבעל פה, ואין אצלם זכות מוח כלל בכל עסקיהם בתורה
ובמקרא ובתלמוד, ולא בהיותם דורשים בהגדות בהלכות.</span>

<span dir="rtl">הרמב"ם מסכים עם הערתנו הקודמת: אם אינך עוסק בתלמוד – לא
תיזכר בהיסטוריה...</span>

<span dir="rtl">וממשיך הכותב:</span>

<span dir="rtl">רוב היישובים היהודיים של קירינאיקה, טריפוליטאניה
ותוניסיה התרכזו לאורך חוף הים בערי הנמל המרובים המצויים כאן, מביניהן
מתתבלטת טראבלס המערבית... מתוך שאלה אחת, שהופנתה לישיבה הארצישראלית
למדים אנו, כי קיים היה כאן בית דין... במכתב מקוטע מעניין, שלא נותר בו שם
הכותב וזה של המוען, קוראים אנו, אגב סיפור תלאותיו של המחבר בדרכו לספרד,
כי בטראבלס חי רופא מפורסם ר' טוביה....</span>

<span dir="rtl">לפי תדירות הכינוי אל-לבדי, כלומר מאנשי לבדה (הנמל
הרומי</span> Leptis Magna <span dir="rtl">סמוך לטריפולי), שמוצאים אנו
בין התעודות מהגניזה מסוף המאה ה-11 עד אמצע המאה ה -12, וכן מהעובדה כי
היו ביניהם אנשים ידועים מחוץ לתחומי עירם, וסוחרים חשובים, יש להסיק כי גם
שם היה יישוב יהודי נכבד.</span>

<span dir="rtl">...בפנים הארץ היו קהילות אחדות בהר נפוסה, רמה נישאה,
שבמערב טריפולטאניה.</span>

<span dir="rtl">...הידיעה הראשונה על יהודים בנפוסה היא מהמאה העשירית
לסה"נ, בתשובתו של ר' חנינאי גאון מפומפדיתא...</span>

<span dir="rtl">\[במאה ה-11\] הגיאוגרפים הערבים מציינים, כי באיזור זה
מרובים היהודים. נראה, שהם עסקו במסחר ואולי גם בחקלאות, אבל גם משורר
מוצאים אנו ביניהם, וגם רב שנקלע בימי ר' בנימין מטודילה \[המאה ה-12\]
לניאפוליס שבאיטליה...</span>

<span dir="rtl">אבל, בסופו של דבר מגיעים הקנאים של "המייחדים" גם
לטריפוליטאניה.</span>

<span dir="rtl">בקינתו הידועה של אברהם אבן עזרא, "אהה ירד עלי ספרד" הוא
מזכיר קהילות שנחרבו על ידי "המייחדים" בספרד ובצפון אפריקה, אבל באיזורנו
זה היה מאוחר יותר. ואדם לא ידוע משלים את קינתו. ציטוט:</span>

<span dir="rtl">...בפנותו אל ר' אברהם בן עזרא במילים: "ולמה רבי אברהם
קצת מקומות שכחת?" תובע פייטן אלמוני, שידע את פרטי המאורעות בסביבה זו, את
עלבונן של קהילות אחרות, שסבלו אז: אל-חאמה, קפצא, האי ג'רבה, צורמאן,
מסלאתה, מצראתא..\[הראשונים בתוניסיה ושלושת האחרונות ישובים בלוב\]</span>

<span dir="rtl">אחרי גירוש ספרד, ניתן למצוא עדויות ברורות יותר לקהילות
יהודיות בלוב, במקורותינו.</span>

<span dir="rtl"><u>שו"ת רדב"ז (ר' דוד בן זמרא, ממנהיגי יהדות מצרים
1479-1574)</u></span>

<span dir="rtl">נשאלתי על ההסכמות שעשו קהל טריפולי יצ"ו וזה עניינם: לפי
שנתרבו עליהם עניים ואינם יכולים להספיק להם, הסכימו שכל יהודי מעירם שיקנה
משי בכל השנה כולה שיפרע חצי חתיכה לכל רוטול גם בבגדים שיוציאו מן העיר...
\[יפרע, כלומר, ישלם מס\]</span>

<span dir="rtl">עוד הסכימו על כל הבאים מקצוי עולם לקנות משי בכל השנה,
שיפרע חצי מיידי לכל רוטל, וכן כל מי שיקנה בגדים בעיר להוליכם למקום אחר
יפרע ה' מיידי ...</span>

<span dir="rtl">וגם הסכימו שיפרעו כל באי עולם העוברים דרך ארצם, בין דרך
ים מפרנקיא או מתורכיאה, מכל הבגדים שיביאו דרך ים עשרה מיידי בכל בָּאלה,
ואם יהיו שאר סחורות כפי הערך.</span>

<span dir="rtl">......</span>

<span dir="rtl">תשובה: אם היו קהל טריפולי מלכי האדמה לא היה בידם כח לזה,
כיון שאין הדבר שוה לכל בני המלכות. דדינא דמלכותא אמרינן, וזה
מבואר.</span>

<span dir="rtl">\[אין להם הסמכות לגבות מס נוסף אלא רק למושל, או, אולי,
אין להם סמכות על מי שאינו מהקהילה\]</span>

<span dir="rtl">בעיקר תחת השלטון העות'מני גדלה הקהילה והתפתחה. בין השאר
בזכות "הגראנה", שכך נקראו סוחרים יהודים מאיטליה, שבתקופה זו מהגרים
מליבורנו שבאיטליה ללוב ותוניסיה.</span>

<span dir="rtl">בכלל, גדולה השפעת איטליה בלוב, כבר בתקופה ההיא, ובוודאי
במאה העשרים, לאחר כיבוש לוב על ידי האיטלקים.</span>

<span dir="rtl">נזכיר שלושה מעשרות חכמי לוב בעת החדשה.</span>

<span dir="rtl">ראשון החכמים, או המפורסם בין הראשונים הוא שמעון בן
לביא.</span>

<u><span dir="rtl">ספר שם הגדולים - חלק גדולים - מערכת ש אות קסו</span>
<span dir="rtl">(החיד"א 1724-1806)</span></u>

<span dir="rtl">רבינו שמעון ן' לביא - ראיתי בס' יודעי בינה מהרמ"ז \[הרב
משה זכות\] שכ' דה"ר יוסף חמיץ הניח בידו פירוש רב אחד פאסי \[מהעיר פאס
במרוקו\], פי' על פ' בראשית, נח, לך לך, מהזֹהר. והיה הרב שהרביץ תורה בק"ק
טריפולי ממערב ושמו רב שמעון לביא עכ"ד \[עד כאן דבריו\]. ואני שמעתי דהרב
הנזכר היה דעתו ליסע לא"י. וכשבא לטריפולי ראה שלא היו יודעין דת ודין
ואפילו תפלה וברכות כתקנן, ואמר בלבו כי טוב לו לקרבם לתורה וללמדם תורה
וליראה את ה' וזה יותר מהליכת א"י, וכן עשה והצליח **כמעט לגיירם** והרביץ
תורה שם והיה זה שנת ש"ט \[1549\] . וחיבר פי' ארוך על הזהר על ספר בראשית
וספר שמות והוא מצוי בטריפולי ותונס. ואני ראיתי ספר אחד גדול חלק א'
מפירוש הרב, הרב הנזכר. והרב הנזכר שהוא שיסד **פיוט בר יוחאי**. ועתה
נדפסו ב' חלקים פירושו לזהר בראשית ונקרא הס' כתם פז גימ' \[גימטריה\]
שמעון לביא ז"ל.</span>

<span dir="rtl">הפיוט "בר יוחאי" נפוץ לא רק בקהילות לוב ותוניסיה, אלא גם
בתימן, פרס, כורדיסטאן, יוון ועוד. ניתן לשמוע ביצועים באתר המוסיקה של
הספריה הלאומית:</span>

<https://web.nli.org.il/sites/NLI/Hebrew/music/Compilations/holidays/Pages/Lag-BaOmer.aspx>

<span dir="rtl"><u>נזכיר עוד את חכם כלפון, מתוך אתר "החכם היומי", ונצטט
קטע קטן מהמסופר עליו המדגים את מצב היהודים תחת השלטון העות'מני
הרופף:</u></span>

<span dir="rtl">בשנת תקל"ח (1778) חכם אברהם כלפון נבחר לשמש פרנס הקהילה
בטריפולי, ובשנת תקנ"ב (1792) נבחר לתקופה נוספת. חכם אברהם כלפון שימש
יועצו של עלי פאשה לבית משפחת קאראמלי, שליט טריפולי. תחת שלטונו זכו יהודי
טריפולי ל-30 שנה שנה של בטחון ושלווה. כשהזקין עלי פאשה, בנו, עלי בורגל,
מרד בו ותפס את השלטון. באכזריותו כי רבה, ביום כ' טבת תקנ"ד (1794) אסף
מראשי הקהילה היהודית, ובכללם את דוד, בנו של חכם אברהם כלפון, והעלה אותם
על המוקד. לזכרו כתב חכם אברהם כלפון את הקינה 'עיני עיני יורדה מים',
המתארת את מאורעות אותו יום. עלי בורגול המשיך במסעותיו וכבש את האי ג'רבא,
אך במלחמתו בתוניס נחל מפלה קשה, וביום כ"ט טבת תקנ"ה (1795) חזר אביו הזקן
לשלטון. לכבוד המאורע, חוגגים יהודי טריפולי, ביום זה פורים נוסף - 'פורים
בורגל', ושרים את הפיוט 'מי כמוך', במילים שחיבר חכם אברהם כלפון</span>.

<span dir="rtl"><u>ועוד חכם מדורנו, עם סיפור אישי קשה:</u></span>

<span dir="rtl">חכם יוסף חיים זרוק (סופה) נולד לאביו שמעון ולאמו מרים
בשנת תרס"ט (1909) בעיר זליתן שבלוב</span>.

<span dir="rtl">הוא נולד ללא רוח חיים, לאחר שאמו נפלה ונחבלה. אמו במר
ליבה, צעקה אל ה', שייתן לבנה חיים, והיא תקדישו לתורה, וכך היה. חכם יוסף
זרוק החל להזיז אצבע, והמיילדות אספוהו מהקרקע והחלו להחיותו</span>.

<span dir="rtl">בשנת תרע"ד (1914), ראשית מלחמת העולם הראשונה עברו יהודי
זליתן לעיר טריפולי. חכם יוסף זרוק לקה במחלת האדמת שפגעה בראייתו, ולאחר
שחטף מכה בעינו, לקה בראייתו. עם זאת, המשיך בלימודיו מפי חכם סוסו תשובה,
הי"ד, והיה שוקד על לימוד הגמרא בעזרת חברו יעקב כחלון</span>.

<span dir="rtl">........</span>

<span dir="rtl">בשנת תר"צ (1930) חכם יוסף זרוק נשא לאישה את מרת רחנה
למשפחת יונה, ונולדו להם בנם שמעון ושש בנות. ארבע מבנותיהם מתו
בצעירותן....</span>

<span dir="rtl">חכם יוסף זרוק היה דרשן אהוב. מדי שבת היה דורש לציבור
בבית הכנסת 'דאר א-סרוסי', ולאחר מכן בבית הכנסת 'דאר ואסטיה'. בזמן מלחמת
העולם השנייה, הנהיג מניין תלמידי חכמים, שהיו עושים סדר לימוד ותיקון
בלילות במרתף לאור נרות. אך כשהאויב הגרמני הגיע לטריפולי נאלץ לברוח לעיר
הולדתו זליתן, שם לימד עד סוף המלחמה בבית הכנסת 'בושאייף</span>'. 

<span dir="rtl">........</span>

<span dir="rtl">בשנת תשי"ד (1954) חכם יוסף זרוק זכה ועלה לארץ ישראל,
לאחר שבדרכו התעכב באיטליה. הוא התיישב במעברת זרנוגה סמוך לרחובות. בית
הכנסת היה רחוק ממקומו מרחק של שעה הליכה, וחכם יוסף זרוק נפל, לא אחת,
בדרך המשובשת. לפרנסתו, עבד בחנות מכולת של אחיו. בחוכמתו הרבה, ידע לקרב
אליו, שומעי לקחו, ושמע תורתו הגיע לחכמי ירושלים</span>. 

<span dir="rtl">......</span>

<span dir="rtl">חכם יוסף חיים זרוק (סופה) נפטר לאחר ייסורים רבים ביום א'
אב בשנת תשמ"א</span> (1981)

<span dir="rtl">לאחר פטירתו, יצא לאור הספר 'לכו חזו מפעלות צדיקים' בשנת
תשנ"ז (1997) ע"י חכם דוד יוסף ישועה, בן תלמידו, בו הובאו קורות חייו,
ולוקטו דברים משמו</span>.

<span dir="rtl">קהילה מיוחדת בלוב, הייתה שוכני המערות, במוזיאון יהדות
לוב באור יהודה, ניתן לראות המחשה של דרך חייה.</span>

<span dir="rtl"><u>מתוך "היהודים שוכני המערות בארץ לוב" מאת הרב פריג'ה
זוארץ, מחניים, תשכ"ד.</u></span>

<span dir="rtl">תשעים ושניים ק"מ דרומה מהעיר טריפולי, נמצא חבל "גריאן"
(גאר = מערה). בחבל זה נמצאים שלושה כפרים: טיגרינה, בן-עבאס וטגסאת. בשלשת
הכפרים הללו, חיו עד שנת 1949, שנת העליה ההמונית מארץ לוב, כשש מאות נפשות
יהודים, בתוך אוכלוסייה כללית של 50 אלף, ערבים וברברים</span>.  
<span dir="rtl">מסורת בפי יהודי גריאן שאבות אבותיהם באו לגור בחבל זה
מאזור אחר בלוב, והוא: "ג'בל-אנפוסה", הנמצא במרחק 150 ק"מ דרומית-מערבית
מהעיר טריפולי</span>.

<span dir="rtl">.....</span>

<span dir="rtl">מתוך יהודי גריאן קמו גם משוררים ששיריהם מושרים עד היום
בפי יהודי גריאן במסיבות מצוה ובשמחות חתן-וכלה, בר מצוה, מילה
ועוד</span>.  
<span dir="rtl">אצל משפחות בודדות מיהודי גריאן, נמצאים עד היום פנקסים
בכתב יד ("מצחף") שבהם כתובים שירים רבים ממחברים שונים</span>.  
<span dir="rtl">יהודי "גריאן" מכונים בשם "שוכני המערות", בגלל הצורה
המיוחדת של הבתים שבהם גרו. הבתים בגריאן, הן של היהודים והן של הערבים, לא
היו בנויים על פני השטח, כמקובל בכל העולם. הם היו חצובים באדמה שהיתה אגב,
אדמת "טין" חזקה, שלא היה בה אף חשש קל של מפולת. וכך היו בונים</span>:  
<span dir="rtl">חופרים בור מרובע באדמה של שמונה על שמונה מטרים וגם למעלה
מזה עד עומק של 10 מטרים בערך, ובקירות מסביב היו חוצבים את
החדרים....</span>

<img src="יח. תפוצות ישראל-יהדות לוב/media/image2.jpeg"
style="width:6.01901in;height:4.03125in"
alt="דיירת בחצר בית טיפוסי ממבט על" />

<span dir="rtl"><u>יהדות לוב בשואה</u></span>

<span dir="rtl">יהודי לוב סבלו רבות בשואה, יחסית למדינות האחרות בצפון
אפריקה. לוב הייתה בשלטון איטלקי, ולכן הייתה זירת מלחמה כבר מ 1940. מאוחר
יותר הייתה בחזית המלחמה בין הצבא הגרמני בפיקוד רומל, והצבא הבריטי בפיקוד
מונטגומרי. קירינאיקה עברה מיד ליד כמה פעמים, וכל פעם שהגרמנים כבשו אותה
הוחמר מצב היהודים.</span>

<span dir="rtl">עשרות יהודים נהרגו בהפצצות של בנות הברית. יהודים לובים
בעלי אזרחות צרפתית גורשו לתוניסיה. כ 900 יהודים בעלי נתינות בריטית
הועברו למחנות הסגר באיטליה, ולאחר כניסת הגרמנים לאיטליה גויסו לעבודות
כפייה, ואף נשלחו למחנות ריכוז בצפון אירופה. מכיוון שהייתה זו תקופת
המלחמה האחרונה, רק כעשרה מהם נספו במחנות.</span>

<span dir="rtl">הגרוע ביותר היה הקמת מחנה הריכוז בג'אדו, שבו נספו 562
יהודים במגיפות, מתוך 2600 יהודים שנשלחו לשם. 3000 נוספים גויסו לעבודות
כפייה במחנות שונים.</span>

<img src="יח. תפוצות ישראל-יהדות לוב/media/image3.jpeg"
style="width:5.20833in;height:2.91667in"
alt="תמונה שמכילה טקסט, חוץ, ישן התיאור נוצר באופן אוטומטי" />

<span dir="rtl">מחנה הריכוז ג'אדו</span>

<img src="יח. תפוצות ישראל-יהדות לוב/media/image4.jpeg"
style="width:5.20833in;height:2.91667in"
alt="תמונה שמכילה טקסט, חוץ, לדגמן, עמידה התיאור נוצר באופן אוטומטי" />

<span dir="rtl">ניצולים יהודים מלוב (שגורשו לאיטליה ומשם למחנות ריכוז),
ממחנה ברגן-בלזן בשובם הביתה.</span>

<span dir="rtl"><u>ציונות ועליה</u></span>

<span dir="rtl">את האגודה הציונית הראשונה בטריפוליטניה, הקים צעיר "משוגע
לדבר" בשם אליהו נחאייסי בשנת 1916. מתנגדיו העיקריים לא היו הדתיים אלא
המתבוללים שראו את עתידם בתרבות האיטלקית. האגודה עסקה באיסוף כספים לקרן
הקיימת, בספורט, בתיאטרון יהודי ועוד. בבנגזי קמה אגודה ציונית בשם "הרצל"
ב 1920.</span>

<span dir="rtl">כ 500 עד 1000 יהודים עלו מלוב עד סוף מלחמת העולם השנייה.
הקימו שתי שכונות, בבני ברק (שכונת בנגזי) ובתל אביב (שכונת
מונטיפיורי).</span>

<span dir="rtl">עוד 3500 עלו כמעפילים בין 1945 להקמת המדינה.</span>

<span dir="rtl"><u>צריך להזכיר גם נשים מנהיגוֹת בציונות הלובית. להלן קטע
מאתר "מרכז מורשת יהדות לוב":</u></span>

<span dir="rtl">כבר בשנת 1923, נוסדה אגודת נשים
ציוניות</span> (A.D.E.I)  , <span dir="rtl">, שהייתה מקבילה
ל"ויצו"</span> <span dir="rtl">בהנהלתה של פורטונה ארביב, וסגניתה אשת הרב
הראשי ג'וליה הרטום קסוטו, ששמה לה למטרה לדאוג (בשיתוף פעולה עם התנועה
הציונית), לקדם ולשפר את מעמדה של האישה בלוב, להכשרתן המקצועית של הנשים ,
ולהעלאת רמת השכלתן הכללית</span>,<span dir="rtl">....</span>

<span dir="rtl">אגודת נשים נוספת, שבאה לסייע לבני הקהילה בטריפולי בכלל
ולנשים בפרט, בשם "חברת נשים" נוסדה תוך כדי מלחה"ע השניה בשנת 1941 .
אגודה זו שמה לה למטרה לסייע ליהודים נפגעי המלחמה, והמשיכה לפעול גם לאחר
המלחמה, אספה תרומות לנזקקים וסייעה ב"הכנסת כלה" ו"הכנסה בעול מצוות",
תמכה בתינוקות של בית-רבן ב"תלמוד תורה", פיקחה על מקוואות הטהרה וכשרות
האוכל בבתי-החולים לחולים היהודים, ערכה תיקון כרת ופדיון -נפש. אגודה זו
אספה כספים גם לפעילות ציונית, לקופת "הקרן הקיימת לישראל" ולארגון "בן
-יהודה", סייעה בהברחת מעפילים ולפעילות המחתרתית וארגון ההגנה בלוב, שחלק
מהבנות נטלו בהם חלק</span>. 

<span dir="rtl">אגודת "חברת נשים" נוסדה ע"י הצדקת רחל נעים (רבה)
ז"ל</span>, <span dir="rtl">אשה אשר בלטה בפעילותה הציבורית עוד לפני פרוץ
מלחה"ע השניה</span>. <span dir="rtl">...</span>

<span dir="rtl">העלייה הגדולה מלוב התרחשה בשנים 1948-1952, 30 אלף מיהודי
לוב עלו לארץ. כארבעת אלפים נותרו בלוב, חצי מהם היגרו לאיטליה וחצי עלו ב
1967.</span>

<span dir="rtl">פרעות ב 1945, 1948, ו 1967 האיצו את העליה.</span>

<span dir="rtl">אין היום יהודים בלוב.</span>

<img src="יח. תפוצות ישראל-יהדות לוב/media/image5.jpeg"
style="width:7.16528in;height:3.98056in"
alt="תמונה שמכילה בניין, חוץ, אבן, ישן התיאור נוצר באופן אוטומטי" /><span dir="rtl"></span>

<span dir="rtl">זו תמונה של בית הכנסת "דר בישי" בבירת לוב טריפולי, ב
**<u>2011</u>**</span>

A picture shows the abandoned Dar Bishi synagogue in the Libyan capital
Tripoli on

September 28, 2011. (Joseph Eid/AFP/Getty Images via JTA)

<span dir="rtl"><u>קליטת עולי לוב</u></span>

<span dir="rtl">גרעינים שנוסדו לקליטה בקיבוצים (דתיים וחילוניים) לא
הצליחו להיקלט. דווקא העולים בעלייה הגדולה, שרובם התחילו את קליטתם
במעברות, השתלבו. הקימו 18 מושבים, ונקלטו במערכת החינוך, במערכת הביטחון,
כקבלני בנין, תעשיינים ובעלי בתי מלון. מאוחר יותר גם במדע, ברפואה, במערכת
המשפט, ובאקדמיה. נישואים מעורבים עם עדות אחרות נפוצים מאוד
ביניהם.</span>

<span dir="rtl">לקליטתם הטובה סיבות רבות, בין השאר, העובדה שרובם התיישב
במרכז הארץ.</span>

<span dir="rtl">יחד עם זה קיימת אצלם נטייה חדשה לשימור מורשתם, ולמרות
מספרם הקטן הקימו מרכז מורשת ומוזיאון (באור יהודה), כולל אתר ברשת, וכן
מכון למחקר, ועוד.</span>

<span dir="rtl">אישים מפורסמים יותר או פחות, ממוצא לובי בישראל, ניתן
למצוא באתר הויקיפדיה: ישראלים ילידי לוב. (למשל, יצחק תשובה....)</span>

<span dir="rtl">אבל הראשון לציון, הרב הראשי, לא מרוצה ממנהגיהם...</span>

<u><span dir="rtl">ספר ילקוט יוסף סימן רעג - אות לב</span>
<span dir="rtl">(הרב יצחק יוסף)</span></u>

<span dir="rtl">ועל כל אלה יש לתמוה, מה ראו על ככה להחזיק כ"כ במנהג שהוא
מסתבר מאד שיש בו **חשש הפסק**, והוא נגד רוה"פ \[רוב הפוסקים\] הגדולים,
ואיך אפשר להחזיק במנהג ולעשותו עיקר יותר מההלכה הברורה, ולתת תורת כל אחד
בידו, ומיום אל יום נשמעים מנהגים שונים, כמו ששמענו מא' מיוצאי לוב, שאצלם
נהגו לברך על הדלקת נר של ראש חודש, וטען שחלילה לערער על זה כי מנהג דוחה
תורה....</span>

<span dir="rtl">\[חשש הפסק, עד כמה שהצלחתי לברר, הוא חשש למרווח זמן גדול
מדי בין פעולות שצריכות להיעשות ברצף. כמו, למשל, ברכת מזון ואכילה. אבל
איני מבין את הרב כאן\]</span>

<span dir="rtl">נראה לי שגם הרב הנכבד לא יתנגד לאכול בסיסה (לפי הכתיב
בטריפולי), בשישא (לפי הכתיב בתוניס) פשישא (לפי ג'רבה), שיהודי לוב אוכלים
בראש חודש ניסן, וחלק מהתוניסאים בט"ו בשבט:</span>

<span dir="rtl">מאכל המבוסס על גרעיני חיטה קלויים בתוספת זרעי קימל,
כוסברה, שקדים, תמרים ועוד, מעורבבים בשמן.</span>

<img src="יח. תפוצות ישראל-יהדות לוב/media/image6.jpeg"
style="width:5.95481in;height:4.15208in"
alt="נוהגים להכין את &quot;הבסיסה&quot; גם באירועים פרטיים שונים של התחלה" />

<span dir="rtl">בתיאבון לכולם.</span>
