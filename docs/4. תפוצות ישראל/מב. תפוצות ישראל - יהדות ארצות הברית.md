<span dir="rtl"><u>תפוצות ישראל – יהדות ארצות הברית</u></span>

<span dir="rtl">ליהדות ארה"ב אין היסטוריה ארוכה, כמובן.</span>

<span dir="rtl">אמנם הגיעו יהודים לארץ זו עם התחלת ההתיישבות האירופית,
כמעט, אבל במספרים קטנים ביותר, ואם לדבר על קהילה, ספק אם הייתה כזו גם ב
1700, שבה היו כמאה יהודים בצפון אמריקה, וב 1800 כאלפיים יהודים, שרובם
זכו לקבל אזרחות בריטית, וכבר אז היו מעורים בחברה האמריקאית ונוטים
להתבוללות.</span>

<span dir="rtl">שתי תקופות לא ארוכות, מביאות את יהדות ארה"ב להיות המרכז
היהודי הגדול, העשיר, והמגוון מבחינה תרבותית, בכל העולם היהודי.</span>

<span dir="rtl">בין 1840 ל 1890 מהגרים כמאתיים אלף יהודים מגרמניה
לארה"ב, כנראה בגלל יאוש מהתקווה לקבל זכויות שוות בארץ מוצאם.</span>

<span dir="rtl">בין 1880 ל 1924 מהגרים למעלה משניים וחצי מיליון יהודים
ממזרח אירופה לארה"ב.</span>

<span dir="rtl">מציינים את 1924 כשנה שבה נחקקים חוקים מגבילי הגירה
בארה"ב, אך למעשה רוב ההגירה הייתה עד 1914, תחילת מלחמת העולם
הראשונה.</span>

<span dir="rtl">בשנות העשרים חיו בארה"ב למעלה מארבעה מיליון
יהודים.</span>

<span dir="rtl">צריך לציין שההגירה לארה"ב כמעט מקבילה בזמנה לראשית
הציונות אבל, עוד ביום הקמת המדינה, הייתה יהדות ארה"ב גדולה פי עשרה
מיהדות ארץ ישראל.</span>

<span dir="rtl">אך גם בגלל הדמיון בגיל הצעיר של שתי קהילות אלו (כ 150
שנה), וגם בגלל שהיום, הם שני המרכזים העיקריים של יהדות העולם, הכוללים
יחד כ 90% מיהודי העולם, יש לנו נטייה מוצדקת להשוות ביניהן.</span>

<span dir="rtl"><u>התפתחות הקהילה היהודית בארה"ב</u></span>

<span dir="rtl">המשק האמריקאי המתפתח בסוף המאה ה-19 ותחילת המאה ה-20,
קלט הגירה עצומה (היהודים היו רק חלק ממנה), והיה זקוק לה בעיקר כידיים
עובדות לתעשייה המתפתחת, כפועלים "שחורים", זולים, ומנוצלים, מבחינת שעות
עבודה ותנאים אחרים.</span>

<span dir="rtl">"זמנים מודרניים" של צ'רלי צ'פלין, מתארים תקופה זו
בסגנונו.</span>

<span dir="rtl">ואכן רוב היהודים נקלטו בעבודות אלה. מפורסמות סדנאות היזע
של תעשיית הטקסטיל בניו יורק וערים אחרות. יתרונם של היהודים על קהילות
מהגרים אחרות היה בארגונים החברתיים. מלבד בתי כנסת, התארגנו גם מוסדות
חינוך, בריאות, עיתונות, בתי קברות, ועוד, וכמעט כל היהודים היו שותפים
בהם.</span>

<span dir="rtl">כבר ב 1843 הוקם ארגון "בני ברית" על ידי יוצאי גרמניה,
ארגון סיוע הדדי, שעזר מאוד בקליטת ההגירה הגדולה של יהודי מזרח אירופה
בדור הבא.</span>

<span dir="rtl">ב 1918 הוקם "הקונגרס היהודי האמריקאי" כגוף המייצג את
יהדות ארה"ב גם לצורך ענייניה הפנימיים, וגם לצורך השפעה על גורל היהודים
במקומות אחרים בעולם.</span>

<span dir="rtl">ב 1914 הוקם ארגון הג'וינט. ארגון זה היה מופנה כלפי חוץ,
לעזרה ליהודי מזרח אירופה (אפילו סייע ליישוב יהודים מברה"מ
בבירוביג'אן...). אחר כך עזר ליהודי גרמניה ופליטיה, ולניצולי השואה,
לעליית יהודים לארץ ישראל מאירופה, עירק, תימן, ואף חזר למזרח אירופה אחרי
התמוטטות ברה"מ. אפילו היום הוא מעורב בדאגה ליהודים הסובלים מהמלחמה
באוקראינה.</span>

<span dir="rtl">קשה למצוא מקום שיהודים היו בצרה והג'וינט לא
התערב...</span>

<span dir="rtl">בנוסף לארגונים הפנימיים, היו היהודים מעורבים בתנועות
פוליטיות אמריקאיות, ובעיקר בארגוני פועלים.</span>

<span dir="rtl">יתרונות נוספים של היהודים היו נטייתם ההיסטורית למסחר,
והדגש ששמו על חינוך הדור השני.</span>

<span dir="rtl">משום כך, באמצע המאה העשרים כבר 12% מהיהודים עוסקים
במקצועות חופשיים, וכ 50% במסחר. (לעומת זאת חלקם בתנועות הפועלים
הקיצוניות יורד...).</span>

<span dir="rtl">היום למעלה מ 60% מהיהודים מתפרנסים ממקצועות הדורשים
השכלה גבוהה, והכנסתם נחשבת לגבוהה בהשוואה לבני לאומים או דתות
אחרות.</span>

<span dir="rtl">אך לא רק קליטתם הכלכלית נחשבת להצלחה גדולה, אלא גם
קליטתם באקדמיה ובפוליטיקה.</span>

<span dir="rtl"><u>זרמים בתוך יהדות ארה"ב</u></span>

<span dir="rtl">לפי מידע שנמסר ליו"ר הכנסת (מיקי לוי) לקראת ביקורו
בארה"ב (מרץ 2022), חיים בארה"ב 7.5 מיליון יהודים (לפי סקרים אחרים 6
מיליון, ויש ודאי גם מספרים אחרים, מפני שלא ברור מיהו יהודי).</span>

<span dir="rtl">לפחות לפי אחד הסקרים משנת 2020:</span>

<span dir="rtl">32%, כשליש מהיהודים, לא משייכים עצמם לשום זרם
דתי.</span>

<span dir="rtl">37% רפורמים.</span>

<span dir="rtl">17% קונסרבטיבים</span>

<span dir="rtl">9% אורתודוקסים.</span>

<span dir="rtl">לכאורה, מצב שונה מאוד מאשר בישראל.</span>

<span dir="rtl">למעשה, די דומה. הקונסרבטיבים והרפורמים בארה"ב, אם נתעלם
מארגוניהם, דומים מבחינת התנהגותם הדתית למסורתיים בישראל.</span>

<span dir="rtl">ההבדל הוא, כמובן, בהתארגנות, והשנאה התהומית של
האורתודוקסים אצלנו לזרמים האחרים, היא "פוליטית", במובן זה, שהמניע שלה
הוא הארגונים שלהם, המפגינים ביטחון בדרכם, בעוד שהמסורתיים אצלנו, גם אם
מתנהגים כרפורמים, רואים עצמם כ"אורתודוקסים חלשים".</span>

<span dir="rtl">נתחיל דווקא מהאחרונים.</span>

<span dir="rtl"><u>האורתודוקסים</u></span>

<span dir="rtl">היהודים האורתודוקסים הם מיעוט בקרב יהדות ארה"ב. בערך
עשרה אחוזים.</span>

<span dir="rtl">גם הם נחלקים לאולטרה-אורתודוקסים (אצלנו הם נקראים
חרדים), הרוב, ולאורתודוקסים חדשים (אולי קרובים יותר לדתיים
לאומיים).</span>

<span dir="rtl">המבנה של יהדות ארה"ב מוסבר, אולי בכך, שעד מלחמת העולם
השנייה הייתה רתיעה מסוימת של הרבנים מהתרבות האמריקאית החמרנית, המתירנית,
המסוכנת.</span>

<span dir="rtl">קרוב ל 1890, הרב ישראל מאיר הכהן, מהחשובים ברבני מזרח
אירופה (הנקרא "החפץ חיים"), מזהיר מהסכנות בהגירה לאמריקה. ההזדמנויות
הכלכליות אינן שוות את מחיר אבדן היהדות... התקופה היא שיא ההגירה, ולכן די
ברור שההגירה היא סלקטיבית, והיותר דתיים אינם רבים בין המהגרים, והרוב הוא
חילוניים ומשכילים.</span>

<span dir="rtl">ברור, שאחרי השואה, הפליטים הגיעו גם לארה"ב ואולי בעיקר
לארה"ב, וחלק מהחסידויות הצליחו להקים חצרות מחדש. הגדולות בהן, חסידות
חב"ד, וחסידות סאטמר.</span>

<span dir="rtl">על פי מאמר של חיים א'וקסמן "איפה הבית שלי?",</span>

<https://in.bgu.ac.il/bgi/iyunim/DocLib7/CW.pdf>

<span dir="rtl">רוב היהודים האורתודוקסים, רואים עצמם כקבוצת מיעוט
**המשתלבת במדינה**, ומזדהים עם החברה הכללית (כדוגמה הוא מביא הנפת דגלי
ארה"ב על בתים חרדיים רבים לאחר אסון התאומים). רבים מהם אפילו משתתפים
בפעילויות כמו ספורט ומוזיקה, ולטענת הכותב, גם השפה האנגלית מחליפה את
האידיש, ואפילו בלימודי קודש.</span>

<span dir="rtl">בכינוס הגדול בעולם שאורגן על ידי מרכז אגודת ישראל בארה"ב
רוב ההרצאות היו באנגלית. מאה אלף איש השתתפו בכנס, שהוקדש לסיום הש"ס (פעם
בשבע שנים וקצת), והכנס שודר באינטרנט.</span>

<span dir="rtl">רבים מהחרדים רואים יתרון בקהילת בארה"ב לעומת ישראל. אין
חובת גיוס. אין מאבקים עם החברה הכללית (אין ירושלים, אין ארץ הקודש, ואין
קברים עתיקים וכו').</span>

<span dir="rtl">החסידים עוסקים במסחר...</span>

<span dir="rtl">אבל רובם מדגישים את הקשר הרגשי שלהם לישראל.</span>

<span dir="rtl"><u>האורתודוקסיה החדשה</u></span>

<span dir="rtl">האורתודוקסים החדשים, רואים עצמם מחויבים לתורה ומצוות, אך
בו זמנית פתוחים למודרנה, למדע ולטכנולוגיה, ואף רואים בפתיחות הזאת, העשרה
של היהדות. כאמור, ניתן לראותם דומים לדתיים הלאומיים אצלנו בעבר (וזאת כדי
להתעלם מהדרדרות הציונות הדתית ללאומנות וגזענות).</span>

<span dir="rtl">כמו בכל זרם בארה"ב (מלבד החסידויות), אין הנהגה מרכזית
מחייבת ולכן אין אחידות בין הקהילות המרוכזות סביב בתי הכנסת.</span>

<span dir="rtl">למרות שרק 3% מיהודי ארה"ב מוגדרים כאורתודוקסים חדשים,
האוניברסיטה הדתית היהודית "ישיבה אוניברסיטי", היא, למעשה מוסד אקדמי ברוח
זו. מבחינות רבות היא דומה לאוניברסיטת "בר אילן", ואפילו מחמירה בהפרדה
מיגדרית. בתואר הראשון יש מסלולי לימוד שונים לנשים וגברים.</span>

<span dir="rtl">אבל הלימודים כוללים גם מדעי הרוח וגם מדעי הטבע, וכן
רפואה, משפטים, עבודה סוציאלית ועוד. האוניברסיטה מקבלת גם תלמידים שאינם
יהודים.</span>

<span dir="rtl">האורתודוקסים המודרנים אינם רחוקים מהקונסרביטים.</span>

<span dir="rtl">ובכלל בפלורליזם האמריקאי, ההגדרות הן תמיד בספק.</span>

<span dir="rtl"><u>קונסרבטיבים</u></span>

<span dir="rtl">כמעט חמישית מהיהדות האמריקאית משתייכת לזרם הזה.</span>

<span dir="rtl">שם אלטרנטיבי הוא "יהדות מסורתית".</span>

<span dir="rtl">האידאולוגיה של התנועה הקונסרבטיבית מערערת על ההתגלות,
ויחד עם זה רואה בעובדה שהמסורת התקבלה על ידי העם לאורך הדורות, כמחייבת
גם את דורנו.</span>

<span dir="rtl">מצד אחד ההלכה מחייבת, אבל מצד שני יש להכיר בהשפעות
היסטוריות, ולהסכים עם ביקורת מדעית.</span>

<span dir="rtl">אבי האסכולה הזאת, נחשב זכריה פרנקל, רב יהודי גרמני,
שנפטר ב 1875, שפעל כנגד הקיצוניות של הרפורמה, וסיסמתו הייתה:</span>

<span dir="rtl">"לא ברפורמה המביאה לידי התפרקות מלאה, אלא בלימוד היהדות
שיוביל להתפתחות מתוכה עצמה... באמצעות מחקר על בסיס פוזיטיבי
היסטורי".</span>

<span dir="rtl">שניאור זלמן שכטר, שנפטר ב 1915 בניו יורק, היה מהמובילים
של התנועה הקוסרבטיבית בארה"ב (אגב, הוא מגדולי החוקרים של הגניזה
בקהיר).</span>

<span dir="rtl">עד מותו הוא שימש נגיד "בית המדרש לרבנים באמריקה" שחינך
רבנים ומורים גם לבתי ספר קונסרבטיבים וגם לאורתודוקסים מודרניים (שאצלנו
קשה להבחין ביניהם...).</span>

<span dir="rtl">הוא הדגיש את חשיבות ההלכה:</span>

<span dir="rtl">היהדות איננה דת שאין לה התנגדות לדבַר</span>.  
<span dir="rtl">היהדות מתנגדת במיוחד לדברים מסוימים ומצווה במפורש "אל
תעשה</span>".  
<span dir="rtl">היא חודרת אל כל תחומי חייך. היא דורשת שתשלוט על כל מעשיך
ומתערבת אפילו בתפריט ארוחתך. היא מקדשת זמנים בשנה ומנהיגה סדר במהלך
קיומך, בעבר ובעתיד כאחד. מעל לכל היא מלמדת כי כח
ה[חטא](https://he.wikipedia.org/wiki/%D7%97%D7%98%D7%90)</span> <span dir="rtl">הוא
באי הציות. היא מקפידה על שמירת
ה[מצוות](https://he.wikipedia.org/wiki/%D7%9E%D7%A6%D7%95%D7%95%D7%94)</span> <span dir="rtl">ככתובן
וכרוחן: רוח ללא הקפדה על הכתוב אופיינית לאותן נשמתין ערטילאין הידועים
למיסטיקנים, הנעים ונדים בעולם ללא איזון וללא מהות... בקיצור, היהדות אינה
מתיישבת באופן מוחלט עם נטישת
ה[תורה](https://he.wikipedia.org/wiki/%D7%AA%D7%95%D7%A8%D7%94)</span>. 

<span dir="rtl">אבל גישתו המודרנית, המחקרית, גרמה, כמובן, להאשמתו
בכפירה, על ידי אגודת הרבנים האורתודוקסים ב 1904.</span>

<span dir="rtl">היהדות הקונסרבטיבית היא פלורליסטית מאד, ובוודאי בנושאי
אמונה. "לכל אחד האלוהים שלו".</span>

<span dir="rtl">לגבי הדיוטות כמונו, אם נראה נשים וגברים מתפללים יחד הם
קונסרבטיבים, או, כמובן, רפורמים.</span>

<span dir="rtl"><u>רפורמים</u></span>

<span dir="rtl">זה הזרם הגדול ביותר ביהדות ארה"ב, כמעט 40%.</span>

<span dir="rtl">גם הרפורמה מקורה בגרמניה של המאה ה-19, וכמייסדה, או
"אביה הרוחני", נחשב הרב אברהם גייגר (נפטר ב 1874). גייגר הדגיש את עדיפות
ערכי המוסר והצדק של נביאי ישראל על הפולחן, ואת הטקסטים ראה כמייצגים את
ההתפתחויות ההיסטוריות.</span>

<span dir="rtl">אין פלא שרוב הרפורמים נוטים להשקפות ליברליות, ומצביעים
לדמוקרטים...</span>

<span dir="rtl">כמובן, שהיהדות הרפורמית (מכונה גם "יהדות מתקדמת") מגוונת
עוד יותר מכל הזרמים האחרים.</span>

<span dir="rtl">כתב עקרונות, שהתקבל באופן לא פורמלי על הקהילות הרפורמיות
ורבניהן בארצות הברית נוסח ב 1885, והוא, שרק המצוות המוסריות מחייבות
ואילו הפולחניות או הטקסיות תלויות ברלוונטיות שלהן. באותם עקרונות נאמר גם
שהיהדות אינה אומה, אלא "אחווה דתית". הרפורמים מקבלים גם אישה כ"רבּה",
וויכוחים רבים היו במשך השנים בעניין נישואי תערובת. בדרך כלל רבנים
רפורמיים משיאים זוגות מעורבים ומנסים לשכנע את בן הזוג הלא יהודי להתגייר
(בגיור שלהם).</span>

<span dir="rtl">עד 1937 התנגדה התנועה הרפורמית לציונות. ההתנגדות נבעה
מתפיסה אנטי לאומית של היהדות. היהדות היא דת בלבד.</span>

<span dir="rtl">לאחר שבוועידה בשנה זו השתנתה גישת הרוב, עדיין היה מיעוט
שהתנגד לציונות. לאחר מלחמת ששת הימים דעכה ההתנגדות, והרפורמים הצטרפו
להסתדרות הציונית העולמית. הם הקימו בישראל שני קיבוצים ויישוב קהילתי
(לוטן, יהל, הר חלוץ).</span>

<span dir="rtl">הואיל והשמרנים בישראל (אפילו מסורתיים!) שונאים את
הרפורמים הם מתארים אותם, לא פעם, כאנטי ציונים, ומדלגים על שמונים השנה
האחרונות. מה הן לעומת נצח ישראל.</span>

<span dir="rtl"><u>ישראלים</u></span>

<span dir="rtl">יש גם "קהילה" של ישראלים בין יהודי ארה"ב. מעריכים את
גודלה במחצית המיליון נפש.</span>

<span dir="rtl">קהילות גדולות של ישראלים נמצאות בניו יורק, ניו ג'רסי,
לוס אנג'לס, בוסטון, מיאמי.</span>

<span dir="rtl">קיים אפילו "ארגון הקהילה הישראלית-אמריקאית", שמטרתו
"חיזוק זהות ישראלית ויהודית אצל הדור הצעיר..." לא פחות, ועוד. העיקר
הזהות.</span>

<span dir="rtl">ייתכן והקהילה הישראלית מפצה מספרית, את יהדות ארצות הברית
על אובדן יהודים בהתבוללות.</span>

<span dir="rtl">אך יש אומרים, שגם נישואי התערובת, המרובים מאוד שם (יש
אומרים עד כדי 60%) אינם מבטאים תמיד התבוללות, מפני שרוב הזוגות המעורבים
טוענים, לפחות, שהם רוצים לחנך את בניהם כיהודים.</span>

<span dir="rtl">התפוצה האמריקנית היא לא רק הגדולה ביותר בעולם, אלא גם
חסרה כל רגשי נחיתות ביחס לישראל, וכך עונה על שאלה, יהודי אמריקאי:</span>

<https://www.ynet.co.il/judaism/article/byuo0100if>

**<span dir="rtl">האם לדעתך רק בישראל אפשר לחיות חיים יהודיים
מלאים</span>?** <span dir="rtl"></span>

<span dir="rtl">ממש לא. יש המון אפשרויות לחיות חיים יהודיים מלאים
ועשירים במקומות רבים בעולם. עם זאת, חלק מאותם חיים כולל קשר חם לישראל.
אורתודוכסי, קונסרבטיבי או רפורמי – אנחנו צריכים לקבל את כל הצורות שבהן
היהדות מתקיימת. אחת מהחוזקות של העם היהודי היא קבלה והכלה של קבוצות
שונות, ולדעתי תיוג ויצירת קטגוריות של יהודים מוליכה לקונפליקטים לא
נחוצים</span>".

<span dir="rtl"><u>אנטישמיות</u></span>

<span dir="rtl">אנטישמיות הייתה בארה"ב תמיד. במאה העשרים היו אנשים
מרכזיים בפדרציה, שלא הסתירו או בקושי הסתירו דעות אנטישמיות, כמו התעשיין
הנרי פורד, הנשיא רוזוולט, הגנרל פטון, והנשיא ניקסון.</span>

<span dir="rtl">מחקרים רב שנתיים על רמת האנטישמיות בציבור מראים על ירידה
בדרך כלל, גם של דעות אנטישמיות (היום מעריכם בין 10 ל 20 אחוז מהציבור)
וגם של תקריות אנטישמיות.</span>

<span dir="rtl">אבל, כמחצית מהסטודנטים היהודים טוענים שהם מרגישים
אנטישמיות באוניברסיטאות.</span>

<span dir="rtl">עם זאת התופעה היא גלית, וכרגיל מושפעת מאוד מהמצב
הכלכלי.</span>

<span dir="rtl">היום היא קשורה גם בהתייחסות למדינת ישראל, וביחסי שמאל
וימין במדינות ארה"ב ובפדרציה כולה.</span>

<span dir="rtl"><u>ונספר בקצרה על מספר אישים יהודים לאומיים</u></span>

<span dir="rtl"><u>נתן שטראוס (נפטר ב 1931)</u></span>

<span dir="rtl">נולד בגרמניה, ובילדותו עברה המשפחה לארה"ב. אחרי מלחמת
האזרחים (שנות הששים של המאה ה-19), עברה לניו יורק.</span>

<span dir="rtl">נתן ואחיו היו אנשי עסקים, שותפים ברשת חנויות כלבו, הוא
הקים מפעל לפסטור חלב בניו יורק ואחר כך בערים אחרות.</span>

<span dir="rtl">ב 1909 נפגש עם אהרון אהרונסון ובהשפעתו תרם לייסוד חווה
חקלאית בעתלית.</span>

<span dir="rtl">ייסד מכון פסטור בארץ, תרם לפעילות הסתדרות הדסה, יסד
מרפאה לשירותי בריאות לעניי ירושלים, וטרם סכום גדול להקמת המושבה, שהיום
היא העיר נתניה, ונקראת על שמו. בהקשר לכך קיימת חצי אגדה הקשורה בספינה
טיטאניק.</span>

<span dir="rtl">אין לו קשר למשפחת שטראוס מעשירי ישראל, למרות שגם הם
עוסקים בחלב.</span>

<span dir="rtl"><u>לואי ברנדיס (נפטר 1941)</u></span>

<span dir="rtl">משפטן יהודי אמריקאי.</span>

<span dir="rtl">נולד למשפחה אמידה שמוצאה מפראג. לא קיבל חינוך יהודי
פורמלי, אך דודו השפיע עליו בכיוון הזהות היהודית.</span>

<span dir="rtl">הצטיין בלימוד המשפטים באוניברסיטת הרווארד.</span>

<span dir="rtl">הוא כונה "פרקליט העם", כי עסק הרבה כמשפטן בהגנה על
ארגוני פועלים, צרכנים, מאבק במונופולים, בניצול. חלק מעבודתו עשה
בהתנדבות.</span>

<span dir="rtl">הנשיא וילסון מינה אותו לשופט עליון ב 1916, והוא היה
היהודי הראשון בתפקיד זה.</span>

<span dir="rtl">בשנים הראשונות עמדותיו הליברליות היו במיעוט, אך בהמשך,
בסוף שנות השלושים ועד פרישתו ב 1939 היו לרוב.</span>

<span dir="rtl">כבר משנת 1910 הכריז על עצמו כציוני, השפיע על הנשיא
וילסון לתמוך בהצהרת בלפור, וב 1919 ביקר בארץ ישראל.</span>

<span dir="rtl">ולהלן חלק מהספדו של בן גוריון את ברנדיס:</span>

<span dir="rtl">ברנדייס היה יחיד במינו בקרב היהודים הדגולים בני דורנו .
הוא השיג גדולה כפולה - כיהודי וכאמריקני . במשך המאה האחרונה עמנו תרם
מספר אישים אשר השאירו את רישומם על ההיסטוריה של ארצותיהם השונות :
ד'יזרעאלי באנגליה, לאסאל בגרמניה, טרוצקי ברוסיה . הם לא לקחו חבל בחיים
היהודיים. ראינו גם מספר יהודים גדולים אשר, אם-כי לא בלטו במיוחד
בארצותיהם, עשו היסטוריה עבור עמם שלהם : מיסד הציונות המדינית, ד"ר
תיאודור הרצל , והברון אדמונד דה-רוטשילד, אבי ההתיישבות החקלאית שלנו
בארץ-ישראל</span> . **<span dir="rtl">ברנדייס היה היהודי הראשון שהיה
גדול הן כאמריקני - בלי קשר לכל אשר עשה עבור היהודים</span> -
<span dir="rtl">והיה יהודי גדול - בלי קשר לכל אשר עשה למען
אמריקה</span>**. <span dir="rtl">אבל היה מקור משותף לפעולותיו ולאידיאלים
שלו כציוני, ולפעולותיו ולאידיאלים שלו כאמריקני: היה זה חוש הצדק העמוק
והנלהב שלו.....</span>

<span dir="rtl">על שמו נקרא קיבוץ עין השופט.</span>

<span dir="rtl"><u>אבא הילל סילבר (נפטר 1963)</u></span>

<span dir="rtl">הוא עצמו יליד ליטא, אך בגיל עשר עברה משפחתו לניו יורק.
מגיל 24 ועד מותו כיהן כרב קהילה רפורמית בקליבלנד אוהיו.</span>

<span dir="rtl">היה ציוני פעיל, ובניגוד לרוב חבריו, חבר המפלגה
הרפובליקנית.</span>

<span dir="rtl">במשך עשר שנים קריטיות שלפני קום המדינה היה יו"ר של ארגון
ציוני אמריקה, המגבית היהודית המאוחדת ועוד, ותמך במחתרות הימניות בארץ,
האצ"ל והלח"י.</span>

<span dir="rtl">כיושב ראש הנהלת הסוכנות היהודית בניו יורק הופיע באו"ם
לקראת הכרעת כ"ט בנובמבר. כבר לפני כן היה נחשב לנואם מוכשר.</span>

<span dir="rtl">בארץ נקרא על שמו "כפר סילבר", כפר נוער ליד
אשקלון.</span>

<span dir="rtl"><u>סטיבן שמואל ווייז (נפטר ב 1949)</u></span>

<span dir="rtl">הרב סטיבן סמואל וייז נולד בבודפשט ומשפחתו היגרה לארה"ב
עוד בילדותו, והוא גדל בניו יורק. למד באוניברסיטה שם וקיבל דוקטורט ב
1901, ואחר כך המשיך בלימודי רבנות.</span>

<span dir="rtl">היה רב רפורמי, אך מהראשונים שהיה ציוני, עוד לפני התמורה
ביהדות הרפורמית האמריקאית (1937), ולמעשה, מראשית הציונות (הקונגרס הציוני
השני).</span>

<span dir="rtl">יחד עם יהודה לייב מאגנס (שמאוחר יותר עלה לארץ ישראל ועמד
בראש האוניברסיטה העברית) גייסו כספים לטובת הציונות, ביקרו בארץ ישראל,
והשפיעו על דעת הקהל האמריקאית בכיוון הציוני.</span>

<span dir="rtl">ווייז ניסה להיאבק נגד הגבלת ההגירה לארה"ב בתקופת השואה,
וניסה להשפיע על רוזוולט לפעול להצלת יהודים.</span>

<span dir="rtl">לאחר השואה עמד בראש ארגון ציוני אמריקה, ואף יושב ראש
הוועד הפועל הציוני.</span>

<span dir="rtl">על שמו כפר שמואל, מדרום לרמלה.</span>

<img src="media/image1.jpeg" style="width:7.22871in;height:5.41882in"
alt="ייתכן שזו תמונה של ‏‏‏אדם אחד או יותר‏, ‏אנשים עומדים‏‏ ו‏טקסט‏‏" />

<span dir="rtl">סטיבן ווייז נואם בהפגנה של 100 אלף איש נגד הנאצים ב
1933.</span>

<span dir="rtl"><u>הנרייטה סאלד (נפטרה ב 1945)</u></span>

<span dir="rtl">נולדה בבולטימור, ארה"ב. אביה היה רב שהוסמך עוד בהונגריה.
למדה בבית ספר יהודי יסודי, ובתיכון כללי. כשסיימה ב 1877, עדיין לא התאפשר
לנשים ללמוד באוניברסיטאות. היא הייתה למורה לשפות ומתמטיקה, על יסוד
לימודיה התיכוניים והעצמאיים. היא הייתה בגיל 16.</span>

<span dir="rtl">נעשתה ציונית כבר בשנות השמונים של המאה ה-19 כשהתחילו
פליטי הפרעות ברוסיה להגיע לארה"ב, ואביה יחד איתה קיבל את פניהם בנמל.
יסדה בית ספר למהגרים בעליית הגג של ביתם, ולימדה אותם אנגלית, לאחר
עבודתה.</span>

<span dir="rtl">הצטרפה לאגודה הציונית "חברת ציון" שהוקמה על ידי מהגרים,
ועבדה שם במשך 25 שנה.</span>

<span dir="rtl">ב 1909 ביקרה בארץ ישראל יחד עם אמה, ששכנעה אותה שיש
"לעסוק בעבודה מעשית בארץ ישראל".</span>

<span dir="rtl">ב 1912, יזמה כנס בבית הכנסת הרפורמי "טמפל עמנואל" שהגיעו
אליו 38 נשים ציוניות, ובעקבותיו קמה "ההסתדרות הציונית הדסה" (השם הדסה,
קשור לתאריך הכנס – פורים).</span>

<span dir="rtl">תחילת פעולתה של "הדסה", שליחת שתי אחיות (בסיוע נתן
שטראוס ואשתו) לארץ ישראל שהקימו תחנת בריאות בירושלים מול בתי
אונגרין.</span>

<span dir="rtl">ב 1920, בהיותה בת 60 עלתה לארץ. "הדסה" בראשותה הקימה בתי
חולים, את המכון לפיסטור, את טיפת חלב, בית ספר לאחיות ועוד. בשונה מקופות
החולים שהוקמו באותה תקופה, היא לא הייתה מפלגתית או תנועתית, וטיפלה גם
בערבים.</span>

<span dir="rtl">עד 1931 הייתה מספר שנים בתפקידי הסברה באמריקה, ואז חזרה
לישראל.</span>

<span dir="rtl">ב 1932, העלתה רחה פריאר, מורה וחוקרת יהודיה גרמניה, את
הרעיון של עליית נוער מגרמניה, והצליחה להביא קבוצה של 12 נערים לבן שמן.
בקונגרס הציוני ה-18 ב 1933, ולאור המצב באירופה, הוחלט על המשך פועלה של
רחה פראיר, והנרייטה סאלד התבקשה על ידי וויצמן ורופין לנהל את מפעל עליית
הנוער. היא הייתה כבר בגיל גבוה משבעים.</span>

<span dir="rtl">היא הקפידה לקבל בנמל את הילדים, ולשוחח עם כל אחד.</span>

<span dir="rtl">נפטרה בירושלים בגיל 85 ונקברה בהר הזיתים.</span>

<span dir="rtl">על שמה קיבוץ כפר סאלד, ועוד מוסדות בארץ.</span>

<span dir="rtl"><u>אברהם יהושע השל (נפטר ב 1972)</u></span>

<span dir="rtl">מאמר ב"מקור ראשון" (כתב עת דתי) מגדיר את השל כאחד מארבעה
מנהיגים יהודים שפעלו במחצית השנייה של המאה העשרים והשפיעו השפעה מכרעת על
קהלם:  
הרבי מלובביץ (חב"ד ותומכיה), הרב משה פיינשטיין (פוסק גדול בציבור החרדי),
הרב יוסף דוב סולבייצ'יק (מורה הדרך של האורתודוקסיה המודרנית, ואגב כך גם
מקובל מאוד, אם לא נערץ על הציונת הדתית), ואברהם יהושע השל.</span>

<span dir="rtl">לאיזו קטגוריה ניתן לשייך את האחרון?</span>

<span dir="rtl">יהושע השל הגיע לארה"ב בגיל מאוחר, 33, בשנת 1940, למעשה,
בעל כורחו, לאחר שקודם גורש מגרמניה לפולין, ואחר כך ברח מפולין. הוא היה
כבר בוגר "בית המדרש הגבוה ללימודי היהדות" בברלין (מוסד לא אורתודוקסי),
ובוגר האוניברסיטה של ברלין בה למד פילוסופיה, ועשה את עבודת הדוקטורט שלו
בנושא הנבואה.</span>

<span dir="rtl">מבחינה דתית, נכון לשייך אותו לקונסרבטיבים, וגם לימד בבית
המדרש לרבנים של זרם זה, אבל הוא ניסה לא להגדיר את עצמו, ורק התנגד לזלזול
במצוות של הרפורמים.</span>

<span dir="rtl">אולי משום כך, הוא מקובל על חלק ניכר מהדתיים הלאומיים
בישראל, שהם אורתודוקסים, כמובן, ומתנגדים בחריפות לרפורמים וגם
לקונסרבטיבים, אם לא שונאים אותם ממש.</span>

<span dir="rtl">השל לא היה פעיל ציוני, אך ביקש לעלות לישראל בשנות
החמישים, ולא עשה זאת מפני שלא קיבל משרה באוניברסיטה.</span>

<span dir="rtl">המאפיין את ההוגה הזה הוא ההומניזם שלו, שלא נעצר בקהילה
היהודית, אלא התייחס לכל בעיות העולם. אחת התמונות המפורסמות בהן הוא
מופיע, היא השורה הראשונה בהפגנה גדולה של מרטין לותר קינג, בה הוא נראה
צועד יד ביד איתו.</span>

<span dir="rtl">מרטין לותר קינג אמר עליו:</span>

<span dir="rtl">"אני חש שהרב השל הוא אחד האנשים הרלוונטים בכל הזמנים,
שניצבים תמיד בתובנה נבואית להדריך אותנו בימים קשים אלה"</span>

<span dir="rtl">ואמנם השל כותב:</span>

<span dir="rtl">"ככל שהעמקתי לשקוע במחשבתם של הנביאים, כך הלך והתבהר לי
ביתר תוקף המסר שעלה מחיי הנביאים: מבחינה מוסרית, אין גבול לאכפתיות שאדם
מוכרח להרגיש כלפי סבלו של בן אנוש"</span>

<span dir="rtl">מובן, שהיה בין המתנגדים החריפים למלחמת וייטנאם.</span>

<span dir="rtl">הוא גם פעל לשיתוף פעולה בין דתי.</span>

<span dir="rtl">אם היה חי היום, לא היה שבע נחת ממדינת ישראל...</span>

<span dir="rtl">הנושא של יהדות ארה"ב הוא רחב בהרבה מסקירה קצרה
זו.</span>

<span dir="rtl">מספר הארגונים היהודיים גדול, ומספר האישים הבולטים
רב.</span>

<span dir="rtl">מקוצר הזמן ללמוד, ומקוצר הזמן ללמד, דילגנו על נושאי
החינוך, הבריאות, והפוליטיקה ועוד. ואידך זיל גמור, הרבה חומר ברשת.</span>

<span dir="rtl">בשלב זה נקפח גם כמה קהילות גדולות וחשובות, אם כי לא
עתיקות, קהילות דרום אמריקה (בעיקר ארגנטינה, ברזיל ומקסיקו), דרום אפריקה,
אוסטרליה, קנדה.</span>
