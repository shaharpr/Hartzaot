<span dir="rtl"><u>תפוצות ישראל – יהודי כורדיסטן</u></span>

<span dir="rtl">קהילות יהודיות בחלק מהתפוצות התגבשו במשך מאות רבות של
שנים ואפילו אלפיים שנה. לכן, בארצות שונות הן קדומות מהחלוקה המדינית
הקיימת היום.</span>

<span dir="rtl">ברור שלפעמים נוצר קושי, להגדיר את הקהילה היהודית על פי
המדינה היום, ויש שבמדינה אחת קיימות קהילות שונות זו מזו.</span>

<span dir="rtl">אחת המדינות האלו היא עירק, שבה נבחין בין "יהודי עירק"
(שבדרך כלל מכונים "יהודי בבל"), ובין "יהודי כורדיסטן", למרות שהאיזור
המרכזי שבו שכנה קהילת יהודי כורדיסטן נמצא היום בעירק.</span>

<span dir="rtl">מצד שני, קהילת יהודי כורדיסטאן כוללת יהודים שגר באיזורים
שהיום הם איראן, תורכיה, וסוריה.</span>

<span dir="rtl">כורדיסטן אינה מדינה, ומעולם לא הייתה, אך היו בהיסטוריה
ממלכות כורדיות על חלקים שונים מאיזור מגורי הכורדים.</span>

<span dir="rtl">היום הכורדים יושבים באירן, תורכיה, עירק וסוריה. בעירק יש
להם אוטונומיה חלקית, אך שאר המדינות נאבקות בכל סימן של מאבק לעצמאות
כורדית.</span>

<img src="ח. תפוצות ישראל - יהודי כורדיסטן/media/image1.jpeg"
style="width:6.77083in;height:4.16667in"
alt="הנבגדים: כך הפכו הכורדים לאויבים של כולם - כיכר השבת" />

<span dir="rtl">מעריכים את מספר הכורדים בעולם בין 30 ל 46 מיליון. מתוכם
כ 15 מיליון בתורכיה, 10 מיליון באירן, 7 מיליון בעירק, 3 מיליון בסוריה,
ורבים מפוזרים בעולם (למעלה ממיליון בגרמניה).</span>

<span dir="rtl">מבחינה אתנית, הכורדים שייכים לעמים האיראנים. לשונם היא
לשון איראנית, אך יש להם שני דיאלקטים שונים עד כדי אי הבנה ביניהם.
בתורכיה ובסוריה הכתב שלהם לטיני, ובעירק ואיראן הכתב ערבי. הדת השלטת היא
מוסלמית סונית, אך יש גם כורדים שיעים, וכ 15% מהם יזידים (דת מעורבת של
אסלאם ודתות פרסיות קדומות), ונוצרים.</span>

<span dir="rtl"><u>יהודי כורדיסטאן</u></span>

<span dir="rtl">על יהודי כורדיסטאן קיים חומר רב בספרים שנכתבו במאה השנים
האחרונות, וגם ברשת. אבל בניסיון השטחי והקצר לייצר תמונה קוהרנטית, נתקלתי
בסתירות, באנכרוניזם, ובערפול רב. הסיבה היא, כנראה, שהקהילה קטנה יחסית
(מדובר על כ 25000 עולים לישראל, וכ 100000 ישראלים שרואים עצמם כשייכים
לעדה היום), ומעט חומר אותנטי כתוב מדורות קדומים. ניסיתי לאתר את הנקודות
המעניינות...</span>

<span dir="rtl">יהדות כורדיסטאן הייתה מנותקת ממרכזי היהדות, אפילו מבבל,
עד המאה ה-17. לכך יש סיבה גיאוגרפית, מדובר על איזור הררי וכפרי, ועל
קהילות קטנות מאוד ורחוקות זו מזו.</span>

<span dir="rtl">שליחים מירושלים הגיעו אליה לראשונה ב1616. השליחים
הסתובבו בעולם, בדרך כלל, לאסוף כספים.</span>

<span dir="rtl">לפני שננסה לדלות פרטים היסטוריים נצדיק את תפיסת יהודי
כורדיסטאן כקהילה יהודית נפרדת. כרגיל, אחת המאפיינים קהילה יהודית כקהילה
נפרדת, זו השפה, וכאן יש תופעה קיצונית ומעניינת.</span>

<span dir="rtl">בדרך כלל למדנו על שפות "יהודיות" כניב של השפה המקומית
השלטת או ששלטה בעבר. כך אצל יהודי ההרים, יהודי פרס, יהודי אפגניסטאן (כך
גם האידיש והלדינו...).</span>

<span dir="rtl">אבל, בעוד שהכורדים מדברים בשפה **ממשפחת השפות
האיראניות**, שפת היהודים, או הניבים שהיהודים דיברו בהם, הם ניבים של
ארמית (**שהיא שפה שמית**, כמובן), והיא גירסה מפותחת מהארמית המזרחית
הקדומה (שבה נכתב התלמוד, וכתבו גאוני בבל). מעניין שגם הנוצרים החיים
באזורי הכורדים מדברים בשפה זו. מכאן, מסתמן, שיהודים הגיעו לאזורים אלה
לפני הכורדים עצמם, ושמרו על שפתם הישנה. השפה היום היא בסכנת הכחדה, אם כי
קיימים מיעוטים קטנים בסוריה המדברים בשפה קרובה.</span>

<span dir="rtl"><u>מתוך מאמר של הגר שיזף "מהאנשים שהביאו לכם את
מלמיליאן" (אתר בית אבי חי).</u></span>

<span dir="rtl">אי ההכרה במורשת התרבותית הכורדית העשירה מתבטאת גם באובדן
השפה הארמית, שהיתה שפת אמם של היהודים הכורדים. הארמית, שפה שמית המדוברת
בפי תושבי המזרח התיכון מאז המאה הראשונה לספירה, הולכת ונעלמת
מהעולם.</span>

<span dir="rtl">בשנת 2009 החליטו ארבעה ישראלים ממוצא כורדי - דניאל
אברהמי, משה טווקולי, הרצל קורורי ודליה עזיזי - לעשות מעשה ולהתחיל לשדר
תוכנית רדיו בארמית מאולפן בחולון. נוסף על כך, הקימו הארבעה עמותה שמטרתה
היא שימור השפה הארמית והתרבות הכורדית</span>.  

 

<span dir="rtl"><u>במאמר "יהודי כורדיסטאן" מאת ד"ר שמעון מרכוס בעיתון
"מחניים" משנת תשכ"ד (1964)</u> הוא מספר על קהילה זו.</span>

<span dir="rtl">ידיעות ראשונות על קהילות יהודיות באיזור הם מן המאה ה-12
וה-13, מסעותיהם של בנימין מטודלה (1170), פתחיה מרגנסבורג (1173), יהודה
אלחריזי (1238), זכריה אלצ'אהרי מתימן (במאה ה-16). \[ידיעות אלה מוכיחות
את קיום הקהילות, אך האינפורמציה שלהם לא תמיד אמינה\].</span>

<span dir="rtl">בתחילת המאה ה-12 קמה תנועה משיחית בעמאדיה (צפון עירק
היום) על ידי מנחם בן שלמה אבן רוחי, שהוצא להורג על ידי השלטון.</span>

<span dir="rtl">באמצע אותה מאה, קמה תנועה נוספת על ידי **דויד אלרואי**,
שהצליח לעורר מרידה שדוכאה, כמובן. \[דויד אלרואי זכה, לפחות, ליישוב בארץ
על שמו...\]</span>

 <span dir="rtl">המאמר של שמעון מרכוס, גדול ומקיף, והוצאתי ממנו קטעים
בודדים.</span>

<https://daat.ac.il/daat/history/nidhey/markus.htm>

<span dir="rtl">היהודים הכורדים היו בשפל המדרגה. מסופר, כי פה ושם היו
מגעים די מהודקים ביניהם לבין עם הארץ. היהודים רחצו בבתי-המרחץ יחד עם
הכורדים, סעדו על שולחנם ונערכו גם ביקורים הדדיים בבתים. אבל בדרך-כלל
סבלו רבות כמיעוט בקרב שבטי הכורדים. ר' דוד ד'בית הלל \[נוסע חוקר שכתב
ספר ב 1832\] מספר, שיהודי כורדיסתאן אינם נחשבים לבני ישראל בעיני הכורדים
הסונים ומשום כך נזהרים הכורדים, היושבים בין זאכו למוסול, מלנגוע
במאכלותיהם של היהודים ובחפצים הלחים שלהם. יהודי תורכיה, מצרים, ארץ-ישראל
וערב נחשבים לבני-ישראל אמיתיים ומותר ליהנות לסונים ממזונותיהם. הפיאודלים
הכורדים (הביקים, האגאים) הכבידו עולם על היהודים, הטילו עליהם מסים כבדים,
לקחום לעבודות-כפייה, נהגו בהם כבקניינם הפרטי ומכרום לעבדים ולשפחות. גם
היו סוחטים מהם סכומי-כסף גדולים</span>.

"<span dir="rtl">וכל אחד ואחד מבני עמו יש עליו אדון נכרי המושל בכל אשר
לו כאדם המושל בעבדו מקנת כספו, וכשאין כסף לאדון זה הוא מוכרו לאדון אחר
בשוק לעיני כל כאדם המוכר שורו וחמורו באין מכלים</span>"

<span dir="rtl">ר' ישראל בנימין \[נוסע מרומניה, המכונה "בנימין השני",
נפטר 1864\] כותב</span>:

"<span dir="rtl">איש מאדוני הארץ כי ירכב על סוסו ופגע באיש יהודי או
נסטוריאני \[כת נוצרית עתיקה שנחשבת מינות על ידי הנצרות\], על פי רוב
יכריחנו לרוץ לפני סוסו עד פתח ביתו ולא יתננו לשאוף רוח. איש יהודי או
נסטוריאני כי יחפוץ לקחת אשה, אז מוכרח הוא לקנותה מיד אדוניה, כי על ידי
הנישואין תהיה האשה לקניין אדון בעלה, ואדוניה הראשון לא יחפוץ לשלחה חנם
אין כסף</span>".

<span dir="rtl">עם זאת היה מצבם של היהודים טוב מזה של הנסטוריאנים, שכן
אלה היו איכרים שקל היה יותר לשלוט ברכושם.</span>

<span dir="rtl">בשכר שיעבודם לפיאודלים קנו להם אחינו את זכות החסות בצל
אדוניהם, מבלי להיות מופקרים לשודדים. חובות האגא כלפי היהודים שחסו בצלו
היו גם עשיית משפט ביניהם לבין הכורדים ועזרה משפטית שהוגשה ליהודיו כשנגרם
להם עוול מחוץ לתחומי שלטונו. מפקידה לפקידה היו פורצות פרעות ביהודים,
...</span> <span dir="rtl">ויש שנאלצו להמיר דתם כדי להינצל מידי הפורעים.
אמנם, בעמקי לבם נשארו נאמנים לדתם ולא התחתנו בגויים, וגם לא תמיד נאותו
לקבל את האיסלאם למראית עין, כי העדיפו למות על קידוש-השם. מסופר על כמה
משומדים, שהיו יותר אכזרים כלפי אחיהם מאשר המוסלמים עצמם</span>.  
  
<span dir="rtl">מפתיעות אותנו במיוחד בארץ מוסלמית-סונית זו עלילות הדם,
שהורגלנו בהן בארצות הנוצרים</span>.  
<span dir="rtl">אשר למדינות המוסלמים, כגון תורכיה, מקורה של אמונת-הבל זו
לא במוסלמים, כי אם בנוצרים, ביוונים ובארמנים. עלילות-הדם שבכורדיסתאן עשו
שמות בישובי היהודים וקהילות שלמות נעלמו לגמרי, בקהילת מאראגה (מדרום
לטבריז), למשל, שנתפרקה כליל ב- 1820. ב- 1822-1821 פשטה עלילת דם בעיר
אורמיה</span>, <span dir="rtl">בקירבת טבריז....</span>

<span dir="rtl">\[אלו ערים בכורסיסטאן הפרסית\]</span>  
<span dir="rtl">ב- 1863 התאוננו היהודים באזני ר' יקיר גירון, "קאומאקאם"
(ממלא מקום) הרבנות הראשית בקושטא, על שורה של נגישות: כופים אותם להמיר את
דתם, שודדים וחומסים את חנויותיהם, הם נחלקים לעבודות אנגר'ה, מונעים מהם
לרכוש מקרקעין ואוסרים עליהם לרעות את עדריהם, מוציאים גוויות יהודים
מקברותיהם כדי לבטל עצירות גשמים ותולשים את שער זקנם כדי להרחיק מחלות
ומגפות מקרב האוכלוסייה</span>.  
  
<span dir="rtl">בש' 1871 פרצו פרעות בעמאדיה \[כורדיסטאן העירקית\].
הכורדים חמסו ושדדו ולא פסחו על בית הכנסת. שלוחי ארץ ישראל שנזדמנו
למקומות אלה היו פונים בבקשת עזרה לחברות היהודיות באירופה ובעיקר לחברת
ה"אליאנס" (כל ישראל חברים). ב- 1874-1875 הגישו יהודי דיארבקיר וצ'ירמיק
תלונה לפני חברת "אליאנס" על עבודות כפייה, על חילול בתי קברות ועל האיסור
לשאוב מים מן הבארות</span>.

<span dir="rtl">.....</span>

**<span dir="rtl">העיסוקים האופייניים של יהודי כורדיסתאן, המבדילים אותם
מיתר אחינו שבמזרח, הם גידול צאן ובקר ועבודת האדמה</span>.  
**<span dir="rtl">נוסע נוצרי אחד פגש ב- 1850 ביהודים רועי-צאן נודדים,
ונוסע אחר ראה שבט יהודי-כורדי שלם רועה מקנה, שנדד ממקום למקום לתור אחר
מרעהו. האיכרים עבדו בשדות ובכרמים מזריחת השמש עד שקיעתה ונעזרו בנשותיהם
ובילדיהם. בנימין השני מעיר ביחס אליהם, כי "את לחמם יאכלו בזיעת אפם,
ולפעמים טבולים בדמי לבבם". כפרים שלמים היו מיושבים יהודים בלבד, כגון
הכפר סאנדור, בסביבת עמאדיה. הח' פישל מצא בש' 1936 איכרים יהודיים
בכורדיסתאן עובדים בשדות ובכרמים ושרים שירים ארמיים. רוב האיכרים היו
עניים מרודים. בשנות בצורת נאלצו העניים למכור את בנותיהם מחמת הרעב שהציק
להם. קרו גם מקרים שבאו נושים ולקחו בחזקת יד נשים לבניהם מבנות האיכרים
הלווים. הבנות היו סחורה עוברת לסוחר ויש שיהודי היה מסלק בהן כתובתה של
האשה הגרושה</span>.

<span dir="rtl">......</span>

<span dir="rtl">הנוסע בנימין השני מעלה לפנינו תמונה בהירה של מצבם הרוחני
כדלקמן</span>:

"<span dir="rtl">חשכת הבערות תכסה שם את אחינו בני ישראל בצעיף אופל ...
מתי מספר יודעים לקרות עברית וכל ידיעתם באמונת ישראל היא לקרות המקרא
הראשון מקריאת שמע ... אינם יודעים מאומה מספרי התנ"ך וספר התורה כספר חתום
להם. יש להם איזה מנהגי ישראל המסורים בידיהם מאבותיהם עושים אותם כמצות
אנשים מלומדה, בלי דעת על מה אדניהם הוטבעו. **ביום השבת יבואו כולם
לבית-הכנסת, אך לא יפתחו פיהם להתפלל**, כי לא ידעו מה היא. רק נשיאם הוא
היחידי היודע להתפלל ... נכחדו מהם מכל וכל קורות אבותיהם וגדולתם בימים
חלפו ... גם אין להם רבנים ומנהלים להורותם הדרך ילכו בה והנם תועים כשיות
אובדות על הרים רמים.. לדאבון לבי הנני מוכרח להגיד, כי לא מצאתי כזאת אצל
בני ישראל בכל מקום אשר עברתי.</span>

<span dir="rtl"><u>נראה עוד סקירה דומה, אך מעט פחות ביקורתית
באנציקלופדיה ליהדות, באנגלית:</u></span>

<https://jwa.org/encyclopedia>

<span dir="rtl">גם בנימין מטודלה במאה ה-12, וגם יהודה אלחריזי בשנת 1230,
מתארים את יהודי כורדיסטאן כקהילות משגשגות עם בתי כנסת מפוארים. אך במאה
ה-14 אין כל עדות על יהודים בכורדיסטאן (שוב, כנראה בעקבות הפלישה
המונגולית).</span>

<span dir="rtl">ב 1534 כורדיסטאן הופכת לחלק מהאימפריה העות'ומנית. מהמאה
הזאת יש כבר עדויות כתובות מהקהילות. מצד אחד היהודים חיו בפשטות ובעוני,
ומצד שני הצליחו לתמוך בישיבות. במאות ה-17 וה -18 קיימת ירידה כללית
כתוצאה ממאבקים בין הממשלה התורכית למנהיגי שבטים, אך היהודים נשארים חלק
משמעותי באוכלוסיה וכפרים רבים מאוכלסים על ידי יהודים בלבד.</span>

<span dir="rtl">**לעיתים רחוקות היהודים חיו בשלום ושלווה עם המוסלמים.**
מצד אחד היה חוסר יציבות, ומצד שני הבידוד עזר להם לשמור על דת, מנהגים,
והשפה הארמית המיוחדת שלא נשמרה בשום קהילה יהודית בעולם.</span>

<span dir="rtl">למרות שהחברה היהודית כורדית היא פטריארכלית, האשה הכורדית
נהנית מחופש גדול יותר מאשר בקהילות יהודיות מסורתיות אחרות, ומאשר הסביבה
המוסלמית. האשה עבדה עם הגבר בשדה, ולעתים רחוקות השתמשה ברעלה. האיש נהג
בה כבוד.</span>

<span dir="rtl">בנות נישאו בגיל 13-14 ובנים בגיל 17. אך בנות הובטחו עוד
בגיל צעיר יותר... נהוג היה תשלום מוהר על ידי משפחת החתן. הייתה העדפה
לנישואים במשפחה המורחבת (בני דודים).</span>

<span dir="rtl">בנים למדו בחדר, ובנות לא למדו, עד 1906, כאשר אליאנס פתחה
בתי ספר לבנים ובנות, ואפילו לכורדים לא יהודים שרצו להצטרף. עדיין רוב
הנשים לא למדו.</span>

<span dir="rtl">המרות דת לאסלם לא היו נדירות, עד כדי כך, שר' יוסף חיים,
הוציא תקנה שבכתובה צריך להרשם שאם הבעל ממיר את דתו, הנישואים
בטלים.</span>

<span dir="rtl">**היחסים עם המוסלמים והנוצרים היו טובים בדרך כלל,** אך
הכורדים אהבו נשים יהודיות, והיו מקרים רבים של חטיפות צעירות יהודיות לשם
נישואים.</span>

<span dir="rtl">בראשית המאה העשרים, הגיעו יהודים מכורדיסטאן לישראל,
ויושבו בכפרים חקלאיים: דויד אלרואי, כפר עזריה, כפר אוריה . ב 1935 היו
בארץ כשמונת אלפים יהודים כורדים מעירק, רובם בירושלים.</span>

<span dir="rtl">רבים עלו במסגרת העלייה מעירק ומפרס.</span>

<span dir="rtl">\[נשים לב לסתירה בנושא היחסים עם המוסלמים. נראה, שהדבר
נובע מהפיזור הרב של הקהילות, ולכן שונות רבה גם בנושא זה\]</span>

<span dir="rtl"><u>מפגש של בן ציון ישראלי ב 1934 בכפר יהודי כורדי,
סינדור. למטה, בתי הכפר.</u></span>

<span dir="rtl">(בן ציון ישראלי, מחלוצי העליה השנייה, נסע לעירק כדי
להביא חוטרי תמרים).</span>

<img src="ח. תפוצות ישראל - יהודי כורדיסטן/media/image2.jpeg"
style="width:7.16528in;height:3.98569in"
alt="תמונה שמכילה חוץ, שמים, קרקע, אדם התיאור נוצר באופן אוטומטי" />

<img src="ח. תפוצות ישראל - יהודי כורדיסטן/media/image3.jpeg"
style="width:7.16528in;height:3.89582in"
alt="תמונה שמכילה חוץ, הר, שדה, ישן התיאור נוצר באופן אוטומטי" />

<span dir="rtl">ועוד קטע אחד, במאמר מעניין, שניתן למצוא ב</span>
JSTOR<span dir="rtl">, אך להעתיקו ניתן רק בתשלום...</span>

<u>The jews of Kurdustan a hundred years ago</u>

A traveler’s record

By Walter J. Fischel

<span dir="rtl">להלן, תרגום של קטעים קצרים מאוד.</span>

<span dir="rtl">ב 1832 פרסם אדם בשם רבי דוד ד'בית הלל, בעיר מדרס (הודו)
ספר על מסעותיו מירושלים דרך ערביה, כורדיסטאן, פרס והודו למדרס. 300
עותקים שהיום הם פריט אספנות.</span>

<span dir="rtl">**הוא מזכיר כארבעים יישובים שבהם גרות משפחות יהודיות**.
\[בכורדיסטאן\]</span>

<span dir="rtl">הקהילות הגדולות – זאכו (600 משפחות), מוסול (600 משפחות)
, סֶנה, קרמנסה, (300 משפחות, עמדיה, ארביל, כירכוך, חמדן, אורמיה (200
משפחות).</span>

<span dir="rtl">וישובים עם עשרות משפחות ואפילו 5 משפחות. \[הערכות שלו 15
אלף נפש, אחרות מגיעות ל 30 אלף נפש\].</span>

<span dir="rtl">העיסוקים העיקריים הם מלאכות (צורפות, חייטות, ועוד),
וחקלאות. הוא מתאר קהילות של חקלאים יהודים עשירים למדי, בכפרים.</span>

<span dir="rtl">הוא מתאר את השפה הארמית שדוברים בה היהודים הכורדים וגם
הנוצרים הכורדים כדומה לשפה של ספרי עזרא ודניאל.</span>

<span dir="rtl">מכיוון שהוא מבקר באיזור בתקופת השלטון העות'ומני, הוא
מתאר את השימוש שעושים הממונים המקומיים ביהודים, כאחראים על הכספים,
ולדעתו, זה תורם לבטחון היהודים.</span>

<span dir="rtl">בהמשך, טוען מחבר המאמר, היהודים סבלו ממדיניותם של
השלטונות לדכא את רוח המרד של הכורדים.</span>

<span dir="rtl">היהודים פונים לעזרה לאליאנס ב 1885.</span>

<span dir="rtl">בפרס הם נרדפו כבר בתחילת המאה ה-19, ואף היו עלילות
דם.</span>

<span dir="rtl">ראינו סתירות, שנובעות, מהבדלים גיאוגרפים, והבדלים
בתקופות. עוני ועושר, בורות וישיבות, יחסים טובים עם השכנים והתעללות
מצידם.</span>

<span dir="rtl">יש תמונה קוהרנטית ומעניינת ביחס לנשים ביהדות זו.</span>

<span dir="rtl"><u>וכך כותבת הגר שיזף במאמר שציטטנו לעיל:</u></span>

"<span dir="rtl">החברה  היהודית בכורדיסטן היתה מסורתית באופן חד משמעי,
אבל ניתן ללמוד מההיסטוריה שלה שהיא גם היתה ליברלית יותר כלפי נשים",
מספרת אילנה אליה, זמרת ממוצא כורדי, "הרבה חוקרים מדגישים שזו היתה חברה
שאינה מדירה את הנשים - אם גברים ישבו ושרו, אז גם הנשים שרו. גם בריקוד
הכורדי המסורתי גברים ונשים רוקדים יחד, יד אל יד וכתף אל כתף. הם עקבו אחר
התורה כלשונה, ומשום ששימרו את המסורת בצורתה הראשונית יותר, הם למעשה היו
יותר ליברלים</span>". 

<span dir="rtl">ולראייה נביא גם סיפור על רבנית, מורה בישיבה, ומנהלת
ישיבה, שספק אם נמצא בכל קהילה יהודית אחרת בעולם.</span>

<span dir="rtl"><u>הרבנית אסנת ברזאני (נפטרה בערך ב 1670, התאריכים
בויכוח במחקר)</u></span>

<span dir="rtl">נתנאל הלוי "אדוני", עמד בראש קהילת מוסול, במאה ה-16.
נחשב לקדוש בעיני היהודים בכורדיסטן ולכן כונה "אדוני". בנו שמואל ברזאני
הקים ישיבות, בבראזן, עקרה, עמידיה, ומוסול. **יהודים תושבי האיזור תרמו
לישיבות**.</span>

<span dir="rtl">לשמואל ברזאני היו בנות (רק בנות), ואת אחת מהן (לפחות)
לימד תורה.</span>

<span dir="rtl">היא נישאה לבן דודה, הרב יעקב מזרחי, שניהל את הישיבה אחרי
מות שמואל ברזאני. אך אסנת לימדה בישיבה, ואחרי מות בעלה ניהלה למעשה את
הישיבה, וגייסה כספים לאחזקתה. ומצויים בידינו חלק ממכתביה, ומכתבים
שקיבלה.</span>

<span dir="rtl">פרטים רבים ניתן למצוא במאמר של אורי מלמד, ורינה לוין
מלמד, "הרבנית אסנת ראש הישיבה בכורדיסטאן".</span>

<https://www.ybz.org.il/_Uploads/dbsAttachedFiles/Article_82.9(1).pdf>

<span dir="rtl"><u>והינה קטע מאיגרת שלה המופיעה במאמר:</u></span>

<span dir="rtl">ואני מיומי מפתח ביתי לחוץ לא יצאתי , בת מלך ישראל פה
הייתי- מאן מלכי</span>? <span dir="rtl">רבנן! בין ברכי חכמים גדלתי ,
מעונגת לאבי ז"ל הייתי. שום מעשה ומלאכה לא למדני , חוץ ממלאכת שמים, לקיים
מה שנאמר "והגית בו יומם ולילה</span>"<span dir="rtl">.</span>

<span dir="rtl">בעונות הרבים - לא היו לו בנים כי אם בנות.</span>

<span dir="rtl">וג"כ השביע את בן זוגי ז"ל לבלתי עשות בי מלאכה, וכן עשה
כאשר ציוהו.</span>

<span dir="rtl">ומתחלה הרב הז"ל \[בן זוגה\] טרוד היה בעיונו ולא היה לא
פנאי ללמד התלמידים, כי אני הייתי מלמדת אותם במקומו, עוזרת הייתי כנגדו.
עתה בעונות הרבים הלך הוא למנוחות</span> <span dir="rtl">ועזב אותי
והילדים לאנחות.</span>

<span dir="rtl">מכתבים נוספים קיימים מהתקופה שהיא מנהלת את הישיבה
ומתחננת לסיוע כספי.</span>

<span dir="rtl">והנה כתב יד של אחד מחכמי כורדיסטאן, הכותב אל אסנת
ברזאני, ומראה את יחסו אליה:</span>

<span dir="rtl">"יונתי תמתי, אמתתי ואמונתי, ציצי ותפארתי, אמי רבנתי...
יהי אלוהיה עמה ויגדיל שמה... שמחתי בניב מליצותיה ועלזתי בנועם שיחתיה,
ואזרתי חיל לנגד מילותיה, המתוקים מדבש ונופת צופים..."</span>

<img src="ח. תפוצות ישראל - יהודי כורדיסטן/media/image4.jpeg"
style="width:3.29167in;height:4.65802in"
alt="תמונה שמכילה טקסט התיאור נוצר באופן אוטומטי" />

<span dir="rtl">וזה מכתבו אל אסנת ברזאני.</span>

<span dir="rtl">צריך להוסיף עוד, שבנה של אסנת ברזאני, שמואל
מזרחי-ברזאני, היה לרבה של קהילת בגדד, וגם כמה רבנים נוספים מבני משפחה זו
כיהנו בתפקיד זה במאה ה-17. אך זה כבר שייך להיסטוריה של קהילת יהודי
בבל...</span>

<span dir="rtl">משיח השקר, דויד אלרואי (מהמאה ה-12), זכה לשכונה בישראל,
ותולדותיה מאפשרים לנו לתאר קליטה של עולים מכורדיסטאן, **לפני הקמת
המדינה**.</span>

<span dir="rtl"><u>מתוך הויקיפדיה בערך "קרית טבעון"</u></span>

<span dir="rtl">שכונת אלרואי</span>

<span dir="rtl">מקור השם: [דוד
אלרואי,](https://he.wikipedia.org/wiki/%D7%93%D7%95%D7%93_%D7%90%D7%9C%D7%A8%D7%95%D7%90%D7%99)</span> <span dir="rtl">שעמד
בראש תנועה משיחית
ב[כורדיסטן](https://he.wikipedia.org/wiki/%D7%9B%D7%95%D7%A8%D7%93%D7%99%D7%A1%D7%98%D7%9F),
עיראק ופרס במחצית השנייה של ה[מאה
ה-12](https://he.wikipedia.org/wiki/%D7%94%D7%9E%D7%90%D7%94_%D7%94-12).
היישוב נוסד בשנת </span>[1935](https://he.wikipedia.org/wiki/1935) 
<span dir="rtl">על ידי תושבים שמקורם מכורדיסטן ומכאן שמו. **התושבים היו
יהודים כורדים שעלו ל[ארץ
ישראל](https://he.wikipedia.org/wiki/%D7%90%D7%A8%D7%A5_%D7%99%D7%A9%D7%A8%D7%90%D7%9C)**</span>** <span dir="rtl">בשלהי
המאה ה-19 ובראשית המאה ה-20.</span>** <span dir="rtl">הם היו מאוגדים
בארגון בשם "ארגון הכורדים מסג'רה למושב עובדים" שבאו
מ[חיפה](https://he.wikipedia.org/wiki/%D7%97%D7%99%D7%A4%D7%94), חלקם
יוצאי [קמישלי](https://he.wikipedia.org/wiki/%D7%A7%D7%9E%D7%99%D7%A9%D7%9C%D7%99)
([סוריה](https://he.wikipedia.org/wiki/%D7%A1%D7%95%D7%A8%D7%99%D7%94)),
חלקם יוצאי
קהילת [נציבין](https://he.wikipedia.org/wiki/%D7%A0%D7%A6%D7%99%D7%91%D7%99%D7%9F)</span> <span dir="rtl">שב[טורקיה](https://he.wikipedia.org/wiki/%D7%98%D7%95%D7%A8%D7%A7%D7%99%D7%94)</span>.
<span dir="rtl">...</span>

<span dir="rtl">הקמת היישוב במיוחד ליוצאי כורדיסטן התקבלה לאחר מאבק
שקיים "ארגון הכורדים בחיפה" מול המוסדות המיישבים. במסגרת המאבק, החליטו
פעילי הארגון לעלות
**ל[ירושלים](https://he.wikipedia.org/wiki/%D7%99%D7%A8%D7%95%D7%A9%D7%9C%D7%99%D7%9D)**</span>** <span dir="rtl">ולקיים
שביתת שבת במשרדי [הקרן הקיימת
לישראל](https://he.wikipedia.org/wiki/%D7%94%D7%A7%D7%A8%D7%9F_%D7%94%D7%A7%D7%99%D7%99%D7%9E%D7%AA_%D7%9C%D7%99%D7%A9%D7%A8%D7%90%D7%9C)</span>**<span dir="rtl">.
בעיצומה של השביתה הגיעו הדברים לכדי תגרת ידיים ואחדים מן השובתים נעצרו.
הם הזעיקו לעזרתם את יוצאי כורדיסטן תושבי ירושלים, בני השכונות [זיכרון
יוסף](https://he.wikipedia.org/wiki/%D7%96%D7%99%D7%9B%D7%A8%D7%95%D7%9F_%D7%99%D7%95%D7%A1%D7%A3)</span> <span dir="rtl">ושערי
רחמים
([נחלאות](https://he.wikipedia.org/wiki/%D7%A0%D7%97%D7%9C%D7%90%D7%95%D7%AA)),
אשר עלו לבניין הקק"ל ודרשו בתוקף את שחרור העצורים. [מנחם
אוסישקין](https://he.wikipedia.org/wiki/%D7%9E%D7%A0%D7%97%D7%9D_%D7%90%D7%95%D7%A1%D7%99%D7%A9%D7%A7%D7%99%D7%9F)</span>,
<span dir="rtl">יו"ר הקק"ל, התערב ופנה למשטרה בבקשה לקיים הליך שיפוט
מהיר. כל העצורים נקנסו בסך חצי לירה (הקנס שולם על ידי המוסדות המיישבים)
ושוחררו בו בלילה.</span>

<span dir="rtl">מספר ימים לאחר מכן התקבלה הודעה מהקק"ל, כי הוחלט להקים
יישוב ליהודים הכורדים אנשי חיפה באדמות חרתיה, סמוך לטבעון. בני היישוב
בנו במו ידיהם צריפים למגוריהם, ועיבדו לידם חלקות אדמה כמשקי עזר. כמו כן,
עסקו
בגידול [צאן](https://he.wikipedia.org/wiki/%D7%A6%D7%90%D7%9F)</span> <span dir="rtl">ו[בקר](https://he.wikipedia.org/wiki/%D7%91%D7%A7%D7%A8)</span> <span dir="rtl">ומשקי
בית כגון
גידול [תרגולות](https://he.wikipedia.org/wiki/%D7%AA%D7%A8%D7%A0%D7%92%D7%95%D7%9C%D7%AA)</span> <span dir="rtl">ו[ברווזים](https://he.wikipedia.org/wiki/%D7%91%D7%A8%D7%95%D7%95%D7%96)</span>.
<span dir="rtl">עד מהרה נאלצו לחסל את גידולי הבקר, בשל חוסר ניסיון וחוסר
הדרכה חקלאית והחלו לעבוד מחוץ ליישוב. תושבים רבים עבדו
ב</span>[<span dir="rtl">בית חרושת
"נשר"</span>](https://he.wikipedia.org/wiki/%D7%A0%D7%A9%D7%A8_%D7%9E%D7%A4%D7%A2%D7%9C%D7%99_%D7%9E%D7%9C%D7%98_%D7%99%D7%A9%D7%A8%D7%90%D7%9C%D7%99%D7%99%D7%9D)
 <span dir="rtl">הסמוך</span>.

<span dir="rtl">תולדות המתיישבים הראשונים היו רצופי מאבק וקשיים עצומים
במישור הביטחוני, כאשר אנשי היישוב התאגדו להגנת היישוב מול הכנופיות
הערביות.
ארגון [ההגנה](https://he.wikipedia.org/wiki/%D7%94%D7%94%D7%92%D7%A0%D7%94)</span> <span dir="rtl">סייע
לתושבים בתגבורת בת 8–10 בחורים, שהיו מצטרפים לתושבי אלרואי בשמירה
הלילית. ההגנה אף סיפקה לתושבים כלי נשק, רובים ורימוני יד, שבמשך היום היו
מוסתרים ב[סליק](https://he.wikipedia.org/wiki/%D7%A1%D7%9C%D7%99%D7%A7),
וסייעה בבניית [גדר
ביטחון](https://he.wikipedia.org/w/index.php?title=%D7%92%D7%93%D7%A8_%D7%91%D7%99%D7%98%D7%97%D7%95%D7%9F&action=edit&redlink=1)</span> <span dir="rtl">גובה
שני מטר עם חוטי תיל דוקרני.</span>. <span dir="rtl">יוסף בן בנימין
מראשוני ומנהיגי היישוב הקטן היה ממונה על 50 [רימוני
יד](https://he.wikipedia.org/wiki/%D7%A8%D7%99%D7%9E%D7%95%D7%9F_%D7%99%D7%93).
הוא אף תפר עבורם נרתיקים מיוחדים לכל זוג רימונים. הוא הכין סליק בתוך
חבית הטמונה באדמה ובכל ערב היה מוציא אותם מחדש כדי לחלקם בין השומרים.
בקיץ של 1936 הצליחה כנופייתו של [יוסוף אבו
דורה](https://he.wikipedia.org/wiki/%D7%99%D7%95%D7%A1%D7%95%D7%A3_%D7%90%D7%91%D7%95_%D7%93%D7%95%D7%A8%D7%94)</span> <span dir="rtl">לחדור
באחד הלילות לקריית חרושת הסמוכה לאלרואי, שם רצחו ושרפו בני משפחה יהודית
אחת. מפקד היישוב באלרואי, [יעקב
לובליני](https://he.wikipedia.org/w/index.php?title=%D7%99%D7%A2%D7%A7%D7%91_%D7%9C%D7%95%D7%91%D7%9C%D7%99%D7%A0%D7%99&action=edit&redlink=1),
לקח עמו את ששון חודדה, איש אלרואי, לקריית חרושת, בעקבות הלהבות שהיתמרו
לרחוק מן הבית העולה באש. הם החלו לירות באוויר כדי להזעיק
עזרה</span>. [<span dir="rtl">הכנופיה</span>](https://he.wikipedia.org/w/index.php?title=%D7%94%D7%9B%D7%A0%D7%95%D7%A4%D7%99%D7%94&action=edit&redlink=1) <span dir="rtl">נמלטה
מן המקום ו[המשטרה
הבריטית](https://he.wikipedia.org/wiki/%D7%94%D7%9E%D7%A9%D7%98%D7%A8%D7%94_%D7%94%D7%91%D7%A8%D7%99%D7%98%D7%99%D7%AA)</span> <span dir="rtl">שהוזעקה
לא יכלה להושיע. יוסף בן בנימין מספר כי לאחר טבח זה החליטה המשטרה הבריטית
להעניק שישה רובים, באופן רשמי, לשישה מתושבי אלרואי, שהושבעו
כ[גפירים](https://he.wikipedia.org/wiki/%D7%92%D7%A4%D7%99%D7%A8%D7%99%D7%9D).</span>

<span dir="rtl">....</span>

<span dir="rtl">אפילו כביש הגישה לאלרואי מכביש חיפה-נצרת נסלל רק לאחר
מאבק עיקש וקשה. עד אז נאלצו תושבי היישוב לצעוד ברגל, בקיץ ובחורף, כדי
לתפוס אוטובוס לחיפה.</span>

<span dir="rtl">כיום, אלרואי היא שכונה במועצה המקומית קריית טבעון. ליד
השכונה נובע [מעיין
אלרואי](https://he.wikipedia.org/wiki/%D7%9E%D7%A2%D7%99%D7%99%D7%9F_%D7%90%D7%9C%D7%A8%D7%95%D7%90%D7%99)</span>.

<span dir="rtl">כיום, על אף כניסתם של תושבים חדשים רבים לשכונה, משמרים
ותיקי אלרואי את תרבות המייסדים. הדבר בולט בעיקר בסגנון התפילה ובניגונים
המיוחדים הנהוגים בבתי הכנסת באלרואי. בנוסף מתקיימות במקום מדי שנה
חגיגות [ה"סהרנה](https://he.wikipedia.org/wiki/%D7%A1%D7%94%D7%A8%D7%A0%D7%94)</span>"
<span dir="rtl">ב[חול
המועד](https://he.wikipedia.org/wiki/%D7%97%D7%95%D7%9C_%D7%94%D7%9E%D7%95%D7%A2%D7%93)</span> <span dir="rtl">סוכות</span>.

<span dir="rtl">ולסיכום, מאמר על יהדות כורדיסטאן, מסורתם, וקליטתם וחידוש
חגיגות הסהרנה.</span>

<span dir="rtl"><u>פרשנות מחודשת למסורת אתנית של יוצאי כורדיסטן בישראל –
מאת רחל שרעבי</u></span>

<span dir="rtl">המאמר הוא מאמר אקדמי רציני, מעמיק, ומתבסס על מקורות
רבים.</span>

<span dir="rtl">המחברת מתארת תהליכים בהתפתחות התרבות של יוצאי כורדיסטן
מקליטתם בארץ בכלל, ועד חגיגות הסהרנה בפרט. נביא קטעים בודדים,
ואינפורמטיבים בעיקר, אך אולי גם ממחישים במשהו בעיות של קליטת עליה
בישראל.</span>

<span dir="rtl">העלייה הגדולה למדינת ישראל לאחר הקמתה ב-1948 ,הביאה אליה
740,000 מהגרים. 54.6% מהם הגיעו מצפון אפריקה ומאסיה, בכללם מכורדיסטן .
....</span>

<span dir="rtl">לאחר שממשלת עיראק התירה את הגירת היהודים בתנאי שישאירו
מאחור את כל רכושם, העלתה ממשלת ישראל בשנים 1950-1952 כ-120,000 מיהודי
עיראק וכורדיסטאן.</span>

<span dir="rtl">בשנים 1948-1952 עלו 124,345 מעיראק, 34,593 מתורכיה, וכן
25,961 מאיראן.</span>

<span dir="rtl">אחרי הגירתם לישראל, חלק מעולי כורדיסטן התגוררו בערים,
בעיקר בירושלים, ועסקו בבנייה ובעבודות פיזיות כגון חציבה, הובלה וסבלות.
בוניה הגדולים של ירושלים הם יוצאי קהילת העיר זאכו, שהחלו את דרכם כסתתים,
חוצבים ופועלי בניין, והפכו לקבלני בניין אמידים. אחרים עוסקים במסחר. רבים
אחרים, שהיו בעלי ניסיון בעבודה חקלאית בארץ המוצא, הקימו עשרות מושבים
מצליחים ברחבי הפריפריה בישראל .</span>

<span dir="rtl">בשנות השמונים של המאה העשרים מנו יוצאי כורדיסטן בישראל
(כולל דור שני ושלישי</span>( <span dir="rtl">כ-100 אלף מתוכם כ-50%
מכורדיסטן העיראקית, 35% מכורדיסטן האיראנית והיתר מכורדיסטן התורכית
והסורית</span>.

<span dir="rtl">ביום השמיני של חג הפסח, חגגו קהילות יהודי כורדיסטן את
הסהרנה, שלא ידוע ממתי נחגגה. לדעת חוקרים למילה סֵהֵרָנֶה יש כמה פירושים, שכן
היא נגזרת מכמה מילים:</span>

<span dir="rtl">1. מהמילה סהר (בארמית), דהיינו ירח, היוצא במלוא הדרו
(ללא עננים) עם בוא האביב, והודות לו התאפשרה היציאה לטבע;</span>

<span dir="rtl">2. מהמילה "סייר" (בערבית), שפירושה טיול רגלי.</span>

<span dir="rtl">3. מהמילה "סיירן" (בכורדית), שמשמעה "אני רואה, מביט" –
ביציאה לטבע אנו מביטים בנוף</span>.

<span dir="rtl">הצירוף המשלים של שלושת הפירושים נותן לחגיגות הסהרנה את
משמעותן המלאה: בילוי רב</span>- <span dir="rtl">משתתפים בחיק
הטבע</span>. <span dir="rtl">חגיגה זו לא נועדה להנציח אירוע דתי או
היסטורי, אלא לציין את מחזוריות הטבע ,</span> <span dir="rtl">היא שיקפה
את התנאים הגיאוגרפים-החברתיים המיוחדים של היהודים בכורדיסטן ההררית ואת
שמחת האנשים, שרובם היו חקלאים, לבוא האביב, שכן הוא סימל את התחדשות הטבע
והתעוררות לחיים כלכליים וחברתיים חדשים. ישנם חוקרים הרואים בחגיגות
הסהרנה השפעה פרסית קדומה הקשורה באל נאורוס, שהוא אל הטבע, והפרסים נוהגים
לצאת בעונת האביב לחיק הטבע</span>.

<span dir="rtl">תרבויות עולים אלה נחשבו "פרימיטיביות", בלתי רציונליות
ובלתי רלוונטיות בגיבוש האתוס של התנועה הלאומית היהודית. הן גם נתפסו
כאיום על בניית האומה ברוח האתוס הציוני המערבי. לכן, בשל תפיסה פטרנליסטית
זו, נדרשו העולים להשיל מעליהם את מאפייניהם התרבותיים ולאמץ את התרבות
הישראלית הדומיננטית, בעלת האוריינטציה המערבית (זו הייתה כמובן שאיפה
תאורטית בלבד, שכן יהודי מזרח אירופה לא היו באמת מערביים). בדומה למודל
האוריינטליזם של סעיד</span>, <span dir="rtl">\[סוציולוג אמריקאי\] התיוג
המתמשך של המזרחיים שימש צידוק לגיטימי ורציונלי להדרתם ממוקדי הכוח
ולדחיקתם לשוליים הגיאוגרפיים והחברתיים. בקליטת עולי ארצות האסלאם,
המנגנון הממסדי הקולט אימץ אפוא תפיסה של אוריינטליזם .</span>

<span dir="rtl">ב-1971 ,ביוזמת חביב שמעוני, מפעיליה הבולטים של מפלגת
העבודה, שהייתה מפלגת השלטון בעשורים הראשונים למדינה, נוסד "הארגון הארצי
של יוצאי כורדיסטן בישראל". עיתוי הקמתו אינו מקרי, והוא משתלב בתהליכי
מחאה של קבוצות פריפריאליות בתחילת שנות השבעים כנגד המרכז הפוליטי.</span>
<span dir="rtl">בריאיון מאוחר יותר הסביר שמעוני כי הרקע להקמת הארגון
ולהחלטותיו האופרטיביות, בכללן חידוש הסהרנה כחגיגה ציבורית בישראל, נבע
מהחשש להיעלמותה התרבותית של עדתו</span>, <span dir="rtl">לנוכח סבל אנשיה
מהסטריאוטיפ "אנא כורדי". כמו-כן הבהיר את יעדי הפעולה של ארגונו</span>:
<span dir="rtl">"איני טוען שצריך לחיות במדינת ישראל כיום ככורדים, אולם
ציבור שכזה אסור שייעלם. בשנות ה-70 כל ההדחקה הזאת של הדור הצעיר
ממקורותיו ומורשתו היתה כעין אסון לעדה ולמורשת שלה, נותרנו כמיעוט שכמעט
נמחק, ולכן התחלתי יחד עם החברים לפעול בכיוון החייאת התרבות והמורשת.
רצינו להגביר את הגאווה העצמית של הכורדים, היה צימאון לדעת, לחזור
לשורשים. אנו רוצים שהתרבות הישראלית תהיה מושפעת גם מתרבותנו ומפועלה של
העדה הכורדית. אנו רוצים אינטגרציה, אולם כזאת שתראה את חלקנו כמו כל קהילה
אחרת בעשייה הישראלית."</span>

<span dir="rtl">מנהיגי יוצאי כורדיסטן בישראל, בני הדור האמצעי, הם אלה
שנטלו על עצמם לארגן ולחדש את חגיגות הסהרנה. זאת מכיוון שהעולים המבוגרים
התקשו להסתגל לתנאי הארץ ואילו הצעירים לא גילו תחילה עניין במנהגי העבר.
חילופי הדורות בין הפוליטיקאים הצעירים, בדרך כלל לא דתיים, לבין ההנהגה
המסורתית, לא עברו בקלות וצעדי ההתארגנות הראשונים של חברי הארגון לוו
בהתנגדות מצד ראשי העדה המבוגרים, שפחדו מהשתלטות הצעירים.</span>

<span dir="rtl">לראשי הארגון היה תפקיד מרכזי בעיצוב המיקום והזמן של
הסהרנה הציבורית בישראל, וכן בשליטה על תכני החגיגה, בה ראו אמצעי להפיכת
הביטוי "אנא כורדי" למקור גאווה וכבוד</span>. <span dir="rtl">חגיגת סהרנה
ראשונה בספרה הציבורית בישראל בניהול ארגון יוצאי כורדיסטן התקיימה ב-1975
בחול המועד סוכות, במשך שלושה ימים, במושבים ירדנה ובית יוסף, שאוכלסו
ביוצאי כורדיסטן. מתכונתה הייתה ספונטנית יותר ודפוסיה הארגוניים והטקסיים
עדיין לא עוצבו</span>.

<span dir="rtl">אולם גם מנהגי החג המסורתיים קיבלו פרשנות חדשה בישראל,
למשל מיקום החגיגות</span>. <span dir="rtl">היה רצון לשמר מסורת של פיקניק
המוני ליד פלגי מים, אך הדבר לא תמיד התאפשר. שיקולים פוליטיים וכלכליים
הכתיבו שינוי מהותי גם בעיתוי הסהרנה מפסח לחול המועד סוכות, והעיתוי החדש
הפך למסורת בישראל. שמעוני הסביר: **בישראל לא חידשנו את האירוע במועד
הנכון, על מנת לא להתנגש עם מסורת יפה אחרת של העדה הצפון אפריקאית, מסורת
של חגיגות המימונה, הנחוגות אף הן באביב, ודחינו את הסהרנה לחג הסוכות.
....**</span>

<span dir="rtl">שמעוני הציג, אם-כן, את השינוי כמחווה ליוצאי צפון אפריקה,
המפיק רווח תרבותי לעם ישראל. אולם מעדויות נוספות אני מסיקה שהשינוי היה
למעשה אילוץ שמקורו ביחסי הכוח בין קבוצת המיעוט של עולי כורדיסטן, לבין
הקבוצה הדומיננטית יותר של עולי צפון אפריקה. **שינוי מועד החגיגה המקורי
חושף את חולשת העדה הכורדית ומנהיגיה, אך עם זאת, הניב להם הישג: הישרדות
מנהגיהם המסורתיים בהקשר היסטורי וחברתי חדש**</span>**.**

<span dir="rtl">בדפוסי הסהרנה בישראל נוצר אפוא סינקרטיזם בין מסורות
תרבותיות שונות, שמקורו בהעתקת החגיגה למציאות חברתית חדשה. בעוד שצעירים
רבים מהעדה מביעים שביעות רצון ממתכונתן הנוכחית של חגיגות הסהרנה,
מרואיינים ילידי כורדיסטן מתרפקים גם היום על העבר ואינם משלימים עם צביונן
הישראלי: השינוי בעיתוי הסהרנה, ניכוסה על-ידי הפוליטיקאים וזניחת מנהגים
מסורתיים. הם מייחסים זאת לחילופי הדורות ולתמורות שחלו באורח חייהם
ובתפיסותיהם של עולי כורדיסטן בהשפעת המפגש התרבותי עם החברה המערבית,
הקולטת</span>.

<span dir="rtl">עד כאן מעט מן המעט על יהודי כורדיסטאן.</span>
