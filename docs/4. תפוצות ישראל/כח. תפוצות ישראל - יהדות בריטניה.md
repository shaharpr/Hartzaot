<span dir="rtl"><u>תפוצות ישראל – יהדות בריטניה</u></span>

<img src="media/image1.jpeg" style="width:6.875in;height:9.31625in"
alt="Carte, angleterre, vert, présentation. | CanStock" />

<span dir="rtl"><u>בריטניה על רגל אחת</u></span>

<span dir="rtl">הבריטים אוהבי מסורת, וזה ניכר גם בשם מדינתם. הם קוראים
לעצמם "הממלכה המאוחדת", או "בריטניה הגדולה", גם אם אדם מבחוץ לא יודע
כיצד היא מאוחדת, ובמה היא גדולה.</span>

<span dir="rtl">אבל, אכן היא מאוחדת מארבע יחידות:</span>

<img src="media/image2.jpeg" style="width:6.29167in;height:7.97469in"
alt="אנגליה: ריכוז כתבות - GoTravel" />

<span dir="rtl">כאשר, הכוח החזק היסטורית הוא אנגליה, ולכן, זרים כמונו,
יקראו "לממלכה המאוחדת" לא רק בריטניה, אלא גם אנגליה.</span>

<span dir="rtl">היום זו מדינה של 65 מיליון תושבים, מתוכם 53 מיליון
אנגלים, והשאר, סקוטים, וולשים, אירים, ומהגרים. השפה האנגלית שולטת, אך
1.5 מיליון סקוטים מדברים סקוטית, ו 750 אלף וולשים מדברים וולשית, נוסף
לאנגלית, ואולי כשפת אם.</span>

<span dir="rtl">הדת השלטת היא הכנסייה האנגליקנית (פרוטסטנטית), ופחות מ
10% קתולים ו 5% מוסלמים. אבל, למעשה, כשני שליש מהבריטים יגדירו עצמם כלא
דתיים כלל.</span>

<span dir="rtl">בריטניה היא מונרכיה חוקתית, אך למעשה, דמוקרטיה עם הרבה
טקסים ורכילות סביב חצר המלוכה...</span>

<span dir="rtl">מהתרבויות ההיסטוריות העתיקות בבריטניה (תקופת הברונזה
הראשונה) נותר מעגל האבנים בסטונהנג'</span>

<img src="media/image3.jpeg" style="width:6.83333in;height:5.11133in"
alt="סטונהנג&#39;" />

<span dir="rtl">בשנת 800 לפנה"ס בערך (תקופת התנ"ך אצלנו) פולשים שבטים
קלטיים לאי.</span>

<span dir="rtl">בשנת 43 לספירה, ימי הקיסר קלאודיוס, כובשים הרומאים את
איזור אנגליה, והם מקימים את לונדון. הם עוזבים את אנגליה בערך ב 400
לספירה. אז מגיעים שבטים גרמאנים שונים, שהידועים בהם הם האנגלים (רק אז
אנגליה הופכת אנגליה) והסקסונים. הקלטים הותיקים מתרכזים עתה בקצוות,
בסקוטלנד ובוולש.</span>

<span dir="rtl">בערך בשנת 800 לספירה מתחילות פלישות של ויקינגים
(סקנדינביים) שבדרך כלל היו פשיטות ביזה בכל צפון אירופה, אך חלק מהם
התיישבו באי, וגורשו כמאה שנה מאוחר יותר על ידי אלפרד "הגדול" שמלך
באנגליה.</span>

<span dir="rtl">בשנת 1066 משתלטים הנורמנים על אנגליה, אלו שבטים אחרים
מסקנדינביה שכבשו שטחים נרחבים בכל צפון אירופה ועד איטליה.</span>

<span dir="rtl">שושלת המלוכה שהם יסדו, שולטת עד היום.</span>

<span dir="rtl">קרוב ל 1300 מצליח המלך אדוארד הראשון להשתלט על כל וולש,
אך כדי לאחד באמת את הממלכה, מאז, יורש העצר הבריטי נקרא "הנסיך מוולש".
למעשה, האיחוד הושלם רק ב1535.</span>

<span dir="rtl">באותה תקופה שולט באנגליה הנרי השמיני. אנגליה הייתה
קתולית במשך מאות רבות של שנים, אך בעיות בנישואיו של הנרי השמיני (למעשה,
העובדה שלא נולד לו בן זכר...) הביאה לפרישת אנגליה מחסות האפיפיור והקמת
הכנסיה האנגליקנית, שבראשה עומד, כמובן, המלך...</span>

<span dir="rtl">ב 1600 בערך, מלכי בריטניה משתלטים על אירלנד, בכיבוש
אלים.</span>

<span dir="rtl">ב 1707 מתאחדת אנגליה עם סקוטלנד בהסכמה, וקמה הממלכה
המאוחדת. עד אז הייתה סקוטלנד ממלכה עצמאית, ובתקופות רבות בברית עם צרפת,
שהייתה עויינת את אנגליה...</span>

<span dir="rtl">מתחים רבים, הביאו למרידות של האירים, וב 1921 קיבלה
אירלנד את עצמאותה, ורק חלק קטן בצפונה נותר כחלק מבריטניה.</span>

<span dir="rtl">האירים, בניגוד לאנגלים, היו קתולים, וזו הייתה עוד סיבה
לפרישתם מבריטניה הגדולה, אבל אולי הגורם המכריע היה "הרעב הגדול" באמצע
המאה ה-19 שנגרם על ידי מחלת הכימשון של תפוחי האדמה, אבל הוחמר בעקבות
התייחסות או חוסר התייחסות הממשלה הבריטית.</span>

<span dir="rtl">הדמוקרטיה הבריטית התפתחה לאיטה, כמעט בלי אלימות (בלי
אלימות בכלל, אי אפשר).</span>

<span dir="rtl">הפרלמנט קיים כבר משנת 1066, כמועצה מסייעת בחקיקה,
והדמוקרטיה מתפתחת במשך השנים כמאבק על הכוח בין הפרלמנט למלך. יש הרואים
את תחילתה של מונרכיה חוקתית ב"מגנה כרטה", מגילת זכויות שנכתבה ב 1215,
ומגבילה את כוחו של המלך, לטובתם של האצילים.</span>

<span dir="rtl">בכל זאת, מאבק בין הפרלמנט למלך ב 1640 הביא למלחמת
אזרחים, שבה המלך הוצא להורג.</span>

<span dir="rtl">אוליבר קרומוול, שהיה מצביא וגם מדינאי, והנהיג את הפרלמנט
עולה לשלטון למעשה, כרודנות. לאחר מותו, מוחזרת המלוכה, אך משקל הפרלמנט
עולה וכוחו של המלך יורד.</span>

<span dir="rtl">תהליכים דרמטיים מתרחשים בעת החדשה.</span>

<span dir="rtl">בריטניה הופכת מעצמה קולוניאלית, שבשיאה שולטת על חלק ניכר
מהעולם. צפון אמריקה, דרום אפריקה, הודו, אוסטרליה, ועוד ועוד. שרידים
מהאימפריה קיימים עד היום, למרות שהם מורגשים לעיתים רחוקות (איי
פוקלנד...).</span>

<span dir="rtl">בבריטניה מתרחשת שיאה של המהפכה התעשייתית, מסוף המאה
ה-18, שקשורה מצד אחד להתפתחויות גדולות במדע ובטכנולוגיה, ומצד שני
להתפתחויות חברתיות ופוליטיות.</span>

<span dir="rtl">בין המדענים הבריטיים במאות השנים האחרונות:</span>

<span dir="rtl">ניוטון (אבי הפיזיקה המודרנית), ג'יימס ואט (מנוע הקיטור),
סטיבנסון (מפתח הרכבת), דרווין (האבולוציה), מקסוול (חשמל ומגנטיות),
פלמינג (הפנצילין), טיורינג (אבי תורת המחשבים).</span>

<span dir="rtl">המהפכה התעשייתית גרמה לעלייה גדולה ביותר בכוח הייצור, אך
לפערים חברתיים וניצול נורא של הפועלים. מכאן הדרך קצרה להקמת תנועות
סוציאליסטיות, למרקסיזם ומאוחר יותר לקומוניזם. אגב, מרקס שהיה יהודי
גרמני, ואנגלס שהיה גרמני, כתבו את רוב ספריהם בלונדון.</span>

<span dir="rtl">במאה העשרים, בריטניה נושאת בעולן של שתי מלחמות עולם,
ולאחר המלחמה השנייה (שעמדה בה בגבורה רבה) מפסידה את הרוב הגדול של
מושבותיה. את ארצות הברית הפסידה מאה וחמישים שנה קודם, ולמעשה, ארה"ב היא
זו שהצילה את בריטניה במלחמה נגד הנאצים.</span>

<span dir="rtl"><u>יהדות בריטניה</u></span>

<span dir="rtl">יהודים מתחילים להתיישב באנגליה עם כיבושה על ידי
הנורמנים, כשבראשם וויליאם הכובש, בשנת 1066. המלך החדש מביא עמו יהודים
מנורמנדיה (צרפת), כדי ללוות מהם כספים או, אפילו לפתח את הכלכלה.</span>
<img src="media/image4.jpeg" style="width:6.22917in;height:3.30195in" />

<span dir="rtl">זוהי תעודה מ 1201, שבה המלך ג'והן, מאשר את זכויות
היהודים, שנתן להם מלך קודם הנרי בנו של וויליאם הכובש.</span>

<span dir="rtl">"ג'והן, בצל כבוד האל...דעו שאנחנו אשרנו לכל היהודים
באנגליה ובנורמנדי מגורים חופשיים ומכובדים בארצנו, ולהחזיק אצלנו את כל מה
שהמלך הנרי, סבו של אבינו, וכל מה שהם מחזיקים היום באדמה, כספים, משכנתאות
וסחורות..."</span>

[https://www.nationalarchives.gov.uk/education/resources/jews-in-england-1066/jews-in-england-1-source-1<span dir="rtl">/</span>](https://www.nationalarchives.gov.uk/education/resources/jews-in-england-1066/jews-in-england-1-source-1/)

<span dir="rtl">אבל, חיי היהודים באנגליה בתקופה זו לא היו אידיליה כלל
וכלל.</span>

<span dir="rtl">ג'והן, היה אחיו של ריצ'רד לב ארי, שמלך לפניו. וריצ'רד
הוא גיבורו של מסע הצלב השלישי. כל תקופת מסעי הצלב, שהיא כמעט מראשית
ההתיישבות היהודית באנגליה, ועד מעט אחרי התקופה הזו של ג'והן, הייתה רוויה
באנטישמיות חזקה במיוחד.</span>

<span dir="rtl">כרגיל, היהודים היו תלויים במלכים, בעוד שהמון העם, כולל
אצילים וכמרים, שנא אותם בהיותם מלווים בריבית או מתחרים כסוחרים.</span>

<span dir="rtl">ב 1190, כאשר ריצ'רד המלך יוצא למסע הצלב, מתנפל ההמון על
קהילת יהודי יורק, הורס ובוזז, ולאחר שהיהודים מתבצרים ב"מצודת קליפורד",
הטירה של השלטונות בעיר, ההמון צר עליה. על פי המסופר הורשו לעזוב יהודים
שהסכימו להתנצר, ואחר כך הפורעים הציתו את המצודה שהייתה עשויה עץ ומאה
וחמישים יהודים ניספו.</span>

<span dir="rtl">מעיד על כך רבי אפרים מבונא, מבעלי התוספות בצרפת (שהאירוע
היה בימיו) בספרו:</span>

<span dir="rtl">אחרי כן, בשנת תתקנ"א,</span> <span dir="rtl">קמו טועים
על עם ה' בעיר אברווך (יורק) אשר באנגלטירא (אנגליה) בשבת הגדול, ועת הנס
נהפך לאונס ולעונש. ויברחו אל בית התפילה, כי סברו כי שמה בית מנוס. ויעמוד
הרב ר' יום טוב וישחט ס' נפשות. וגם אחרים שחטו... ויש מהם שנשרפו על יחוד
בוראם. ויהי מספר ההרוגים והשרופים כק"ן נפשות קדושים, ואת בתיהם הרסו.
ויבוזו זהב וכסף וחמדת ספרים אשר כתבו לרוב, נחמדים מזהב ומפז רב, אשר אין
כערכם בנוי וביופי, והביאום לקולוניא ולשאר מקומות ומכרום ליהודים</span>.
<span dir="rtl"></span>

<span dir="rtl">ובמקומות רבים היו פרעות בתקופה זו, כולל לונדון, שנה
קודם.</span>

<span dir="rtl">ואחר כך,</span>

<span dir="rtl">ב 1255 עלילת דם בעיר לינקולן.</span>

<span dir="rtl">ב 1278 עלילה שהיהודים מזייפים מטבעות, 300 יהודים נאסרו
ורבים נדונו למוות.</span>

<span dir="rtl">באותה תקופה חוייבו היהודים לענוד טלאי צהוב בצורת לוחות
הברית.</span>

<span dir="rtl">ובשנת 1290, בתשעה באב, הוציא המלך אדוארד הראשון (נכדו של
ג'והן הנ"ל) צו גירוש לכל יהודי אנגליה עד הראשון לנובמבר שנה זו. וכל
הנשאר ייהרג.</span>

<span dir="rtl">אלפי יהודי אנגליה היגרו להולנד, צרפת וספרד. וצריך לזכור
שמאה שנים קודם גורשו היהודים מצרפת וחלקם עבר לאנגליה.</span>

<span dir="rtl">במשך 350 שנה לא היו יהודים באנגליה, חוץ מאשר
מומרים.</span>

<span dir="rtl">יהודים מתיישבים מחדש באנגליה החל משנת 1655.</span>

<span dir="rtl">זו התקופה שאחרי מלחמת האזרחים, שבה השלטון לא היה בידי
משפחת המלוכה, אלא, כאילו רפובליקה, שנשלטה למעשה על ידי אוליבר
קרומוול.</span>

<span dir="rtl">האישיות היהודית הידועה בנושא זה היא מנשה בן
ישראל.</span>

<span dir="rtl">מנשה בן ישראל (נפטר ב 1657), היה בן למשפחת אנוסים
מפורטוגל שהתיישב באמסטרדם. היה עילוי, ומונה למנהיג קהילת בית הכנסת "נווה
שלום" כבר בגיל 18. ברוך שפינוזה היה אחד מתלמידיו.</span>

<span dir="rtl">נוסף לידע התורני, ידע עשר שפות ולמד מדעים. כתב ספרים
בחמש שפות, וייסד את הדפוס העברי הראשון באמסטרדם. בין השאר פירסם ספר שפנה
למלומדים נוצריים כדי לקרבם להבנת היהדות. הספר זכה להצלחה, והוא יצר קשרי
ידידות עם מלומדים נוצריים (וגם עם הצייר רמברנדט שצייר אותו).</span>

<span dir="rtl">בגלל מתיחות בקהילה, ופרנסה מועטת, החליט לעבור לאנגליה.
בתקופה זו כבר עסקה ממשלת אנגליה בראשות קרומוול בחופש דת ובשאלת היהודים.
הוא הוזמן לאנגליה בראש משלחת, והשתתף בדיונים. אם סייע בדבר ואם לא, מספר
שנים אחר כך הוכרה חוקיות הפולחן היהודי, נוצרה קהילה בלונדון וב 1690 נבנה
שם בית הכנסת האשכנזי הראשון. ובשנת 1701 בית הכנסת הספרדי הראשון.</span>

<img src="media/image5.jpeg" style="width:3.46519in;height:4.84247in" /><img src="media/image6.jpeg" style="width:3.64017in;height:4.86458in" />

<span dir="rtl">תולדות היהודים באנגליה ב 350 שנים אחרונות שונות לחלוטין
מאלו של ימי הביניים.</span>

<span dir="rtl">כבר לפני 1700 פטרו את היהודים מתשלום "מס הזרים" שהיה
נהוג עד אז.</span>

<span dir="rtl">ב 1740 הוצא חוק האזרחות, תחילה רק לגבי יהודי מושבות
בריטניה, אך רק ב 1826 התאפשר סופית ליהודי בריטניה להיות אזרחים
בארצם.</span>

<span dir="rtl">את השיפור המהיר במצב היהודים ניתן לראות דרך אישים
מפורסמים.</span>

<span dir="rtl">ב 1837 משה מונטיפיורי מקבל תואר אביר.</span>

<span dir="rtl">ב 1855 נבחר דייויד סלומונס, יהודי, לראש העיר
לונדון.</span>

<span dir="rtl">בגלל, התקנה של "שבועה לפי אמונת האמת של הנוצרי" עדיין
היו מגבלות, למשרות רבות, תקנה שבוטלה רק ב 1858, ומאז שוויון הזכויות
מלא.</span>

<span dir="rtl">בשנה זו ישב ליונל נתן רוטשילד בבית הנבחרים.</span>

<span dir="rtl">ב 1868 נבחר בנג'מין דיזראלי (נולד יהודי והוטבל בילדותו)
לראשות ממשלת בריטניה.</span>

<span dir="rtl">מספר יהודי בריטניה הולך ועולה בסוף המאה בגלל הרדיפות
באימפריה הרוסית.</span>

<span dir="rtl">בתחילת המאה העשרים, חיים כ 350 אלף יהודים בבריטניה, שרק
60 אלף מתוכם ילידי בריטניה, רובם ספרדים. השאר הם מהגרים ממזרח
אירופה.</span>

<span dir="rtl">עם עליית הנאציזם מגיעים לבריטניה עוד קרוב למאה אלף
יהודים ממרכז אירופה.</span>

<span dir="rtl">מעל 70 אלף יהודים חיו בשכונות העוני של לונדון, הידועה
בהם וייטצ'פל.</span>

<img src="media/image7.jpeg" style="width:6.4375in;height:4.71108in" />

<span dir="rtl">וייטצ'אפל 1905.</span>

<span dir="rtl">בבריטניה התרכזה, כמובן, הפעילות של ההסתדרות הציונית לפני
ואחרי מלחמת העולם הראשונה. וכמובן, מוכר לנו חיים וויצמן, שפעל להשגת
הצהרת בלפור.</span>

<span dir="rtl">סיפור מעניין מראשית המאה, הוא סיפורו של יוסף חיים ברנר,
והעיתון "המעורר".</span>

<span dir="rtl">במשך כשנתיים, מ 1906, חי ברנר בלונדון, והוציא את העיתון
העברי הספרותי בעצמו.</span>

<span dir="rtl">וכך כותב אברהם הולמן ב"ידיעות אחרונות" 2006:</span>

<https://www.ynet.co.il/articles/0,7340,L-3221077,00.html>

<span dir="rtl">לפני מאה שנים, בינואר 1906, הופיע בלונדון הגיליון הראשון
של הירחון "המעורר" בעריכתו של יוסף חיים ברנר. פרשת "המעורר" כבר היתה
לאגדה. בימים של דעיכה זמנית לספרות העברית, עד כדי שיתוק, יסד ברנר את
ירחונו כמעט כמפעל-יחיד, שהרי היה לא רק העורך אלא גם המשתתף העיקרי
(בשמות-עט שונים), והסדר והכורך, המנהל והמזכיר, השליח והסבל. ברנר היה
"המעורר" וכל דף ב"המעורר", על צביונו הרגשי הנסער ועיצובו המחוספס, נשא את
חותם אישיותו</span>.

<span dir="rtl">כאמור, לקראת מלחמת העולם השנייה, מגיעים פליטים רבים
מגרמניה ושכנותיה לבריטניה. בין השאר קלטה בריטניה עשרת אלפים ילדים
יהודים, בלי הוריהם, לאחר ליל הבדולח ועד תחילת המלחמה (הקינדר
טרנספורט).</span>

<span dir="rtl">במלחמת העולם השנייה השתתפו כ 60 אלף מיהודי בריטניה (בערך
כמספר כל חיילי צה"ל במלחמת השחרור).</span>

<span dir="rtl">היום מתגוררים בבריטניה כ 250 אלף יהודים, בכל "צבעי
הקשת". תנועה ציונית חזקה, כולל תנועות נוער ציוניות, חרדים (כ 14%),
אורתודוקסים מתונים ולא מתונים, קונסרבטיבים, רפורמיים, וכמובן מתבוללים (כ
26% נישואי תערובת).</span>

<span dir="rtl">למרות תנועה ציונית חזקה, לא הייתה עלייה גדולה מבריטניה
עד היום.</span>

<span dir="rtl">בארץ נמצאים כ 20 אלף יוצאי בריטניה, וכחמישים אלף בנים
ליוצאי בריטניה.</span>

<span dir="rtl"><u>אישים בודדים, מהרבים שכדאי להזכיר, עם ניסיון
לגיוון:</u></span>

<span dir="rtl"><u>בנימין דיז'ראלי</u></span>

<span dir="rtl">נולד ב 1801 למשפחה יהודית, אבל אביו הסתכסך עם הקהילה
היהודית, ולכן הטביל לנצרות את כל ילדיו. כך שמגיל 12 הוא שייך לכנסייה
האנגליקנית.</span>

<span dir="rtl">התנצרות כזו לא הייתה נדירה במערב אירופה, בתקופה שלפני
האמנסיפציה, ואפשר לתארה כהתנצרות אופורטוניסטית של אנשים שהם, למעשה,
חילוניים.</span>

<span dir="rtl">ובאמת, בעתיד, כשתשאל אותו המלכה ויקטוריה על דתו, הוא
יענה, שבין התנ"ך, לברית החדשה יש דף ריק, וזוהי דתו.</span>

<span dir="rtl">בצעירותו רצה להיות סופר, ואמנם כתב מספר ספרים בימי חייו,
אך הצליח יותר בתור פוליטיקאי. בגיל 32 הצטרף למפלגה השמרנית ונבחר לבית
הנבחרים. עבר כשלונות רבים, כמו רוב הפוליטיקאים, אך כיהן מספר פעמים כשר
אוצר, וב 1868 כיהן זמן קצר כראש ממשלה. משנת 1874 היה ראש הממשלה במשך שש
שנים.</span>

<span dir="rtl">הצליח לחזק את מעמדה של בריטניה בעולם. למשל, השתלטות על
תעלת סואץ על ידי קניית מניות החברה (בעזרת ליונל רוטשילד...), בבלימת
התפשטות רוסית על ידי עזרה לעות'מנים (כבר אז...), מלחמות נגד הזולו בדרום
אפריקה ועוד.</span>

<span dir="rtl">במדיניות הפנים יזם חוקים סוציאליים דווקא, לשיפור מצבם של
הפועלים.</span>

<span dir="rtl">היה ביחסים טובים עם המלכה, ואף קיבל תואר אצולה...</span>

<span dir="rtl">לאחר שהובס בבחירות ב 1880, פרש מהפוליטיקה ונפטר שנה אחר
כך.</span>

<span dir="rtl"><u>משה ויהודית מונטיפיורי</u></span>

<span dir="rtl">השר משה מונטיפיורי מעולם לא היה שר.</span>

<span dir="rtl">הוא נולד ב 1784 ונפטר מאה שנה אחר כך, ובתקופה זו יהודי
לא היה יכול להיות שר בבריטניה.</span>

<span dir="rtl">למעשה, היה איש כספים, קונה ומוכר בבורסה של לונדון, נישא
ליהודית בתו של האיש העשיר בלונדון, ואף שהיה ספרדי נישא לאשכנזיה (שבירת
מוסכמות, כי הספרדים ראו את יהודי אשכנז כנחותים...), נכנס לעסקים בשותפות
עם משפחת רוטשילד, ועד גיל ארבעים ב 1824 , לא הייתה לו בעיה של
כסף.</span>

<span dir="rtl">מאז עסק בצדקה, בפיתוח מפעלים, ובצורכי ציבור
שונים.</span>

<span dir="rtl">בין השאר תרם לאנגלים, וליהודים, היה סגן ראש העיר לונדון,
וקיבל תואר אבירות מהמלכה, התפרסם, ויצר קשרים עם מנהיגים רבים
בעולם.</span>

<span dir="rtl">טיפל בעלילת הדם בדמשק (1840), והסולטאן התחייב לו בכתב
להגן על היהודים. נפגש אפילו עם הצאר הרוסי, למרות שלא הצליח לעזור ליהודי
רוסיה. פעל למען יהודי מרוקו, יהודי רומניה, וכמובן, בארץ ישראל, בה ביקר
שבע פעמים (ואז זה לא היה קל) מ 1827 ועד 1875 בהיותו בן 90.</span>

<span dir="rtl">החל מביקורו השני החל לקדם מפעלי רפואה, בתי מלאכה, מפעלי
חקלאות, תמיכה ליולדות עניות, בית אריגה, מכונת דפוס, והידועים לנו מכל,
השכונות מחוץ לחומות ירושלים, וטחנת הקמח.</span>

<span dir="rtl">יהודי הארץ וגם המוסלמים והשליטים קיבלוהו בכבוד, רק חלק
מהרבנים החרדיים הסתייגו ממנו.</span>

<span dir="rtl">יהודית אשתו ליוותה אותו בחמישה ממסעותיו לארץ, יזמה את
הקמת בית החולים "ביקור חולים" בירושלים, למדה איתו עברית והקפידה לדבר
עברית, וכמובן, חלק גדול מהכספים בא ממנה. יהודית כתבה גם את יומן המסע,
שממנו ניזונה ההיסטוריה של התקופה.</span>

<span dir="rtl">וצריך לזכור, שגם משה מונטיפיורי שהאריך ימים אחריה, נפטר
שלוש שנים לאחר תחילת העלייה הראשונה. כלומר, הם היו זוג של ציונים גדולים
לא רק לפני הרצל, אלא לפני תנועת חובבי ציון אפילו.</span>

<span dir="rtl"><u>חיים וויצמן</u></span>

<span dir="rtl">חיים וויצמן נולד באימפריה הרוסית (היום בלרוס) ב 1874, אך
עיקר פעילותו בחייו הייתה בבריטניה.</span>

<span dir="rtl">הוא פעל בצורה מבריקה בשני מישורים שונים.</span>

<span dir="rtl">היה מדען, ביוכימאי, שהפיק פטנטים רבים לשיטות להפקת
חומרים, שהיו חשובים לבריטניה במלחמות העולם (העיקרי בהם הוא האצטון), וגם
לתעשיה בכלל. לכן, הוערך מאוד על ידי השלטונות הבריטים.</span>

<span dir="rtl">המישור השני היה כמובן הציונות. היה גורם מרכזי, בהשגת
הצהרת בלפור, בהקמת האוניברסיטה העברית, ועוד רבות. היה נשיא ההסתדרות
הציונות במשך 26 שנים. את הציונות שלו הגדיר כ"סינתטית" (כלומר מדינית
ומעשית יחד).</span>

<span dir="rtl">היה, כמובן, הנשיא הראשון של מדינת ישראל, מהקמתה ועד מותו
שלוש שנים אחר כך.</span>

<span dir="rtl">דמותו פחות מפורסמת היום, מפני שבן גוריון היה עוין אותו,
אולי מפני שהיה הרבה יותר מתון מבן גוריון.</span>

<span dir="rtl"><u>רבקה זיו</u></span>

<span dir="rtl">רבקה זיו (1890-1966) ידועה לנו, כמובן, מבית החולים
בצפת...</span>

<span dir="rtl">ב 1920 הייתה ממייסדות ויצ"ו,</span> Women International
Zionist Organization<span dir="rtl">, ארגון בינלאומי של נשים ציוניות.  
היא ובעלה, הלורד זיו, בשונה מהרבה ציונים בריטיים, עלו לארץ. המשפחה קנתה
800 דונם ליד תל מונד, והם הקימו שם וילה ב 1935. הלורד זיו בילה חלק גדול
מהזמן באנגליה, אך היא גרה בבית זה עד מותה. בינתיים הפך הבית למעון אירוח
רשמי כל תקופת המנדט הבריטי. כמובן, גם מרכז ויצ"ו העולמית היה בארץ הודות
לרבקה זיו.</span>

<span dir="rtl">הפעילות של ויצ"ו גדולה ורבה. מ"טיפת חלב", ובתי ספר
חקלאיים ומקצועיים, ועד פעילויות פמניסטיות שונות.</span>

<span dir="rtl">בנם דניאל זיו נהרג ב 1933 (אולי התאבד), המשפחה הנציחה
אותו בהקמת מכון למחקר מדעי על שמו ברחובות, ולראש המכון התמנה חיים וויצמן
(וורה וויצמן הייתה ידידה קרובה של רבקה זיו. זו העילית הבריטית הציונות
...). היום מכון וויצמן.</span>

<span dir="rtl"><u>ליליאן הלן מונטגיו</u></span>

<span dir="rtl">נפטרה ב 1963.</span>

<span dir="rtl">נולדה למשפחה עשירה ודתית (הייתה קרובה של הרברט סמואל
שהיה הנציב הבריטי הראשון בארץ). למרות שבהתבגרותה לא הייתה דתית כמו אביה,
הייתה דמות מרכזית ביהדות בריטניה.</span>

<span dir="rtl">עיקר פעילותה הייתה בהקמה ואירגון של היהדות הליברלית
בבריטניה, שמשנת 1926 הייתה חלק מהאיגוד העולמי ליהדות מתקדמת (מה שנקרא
אצלנו "הרפורמים").</span>

<span dir="rtl">ב 1919 הפרלמנט הבריטי העביר לראשונה חוק המאפשר לנשים
להיות שופטות, והיא הייתה אחת השופטות הראשונות שמונו. תפקידה היה שופטת
בבית המשפט לנוער בלונדון.</span>

<span dir="rtl"><u>אנה אסינגר</u></span>

<span dir="rtl">נפטרה ב 1960.</span>

<span dir="rtl">יהודייה ילידת גרמניה, ולאחר מלחמת העולם הראשונה התמסרה
לחינוך ילדים. הקימה בית ספר עם פנימיה, שהיה מתקדם מאוד לתקופתה (בלי
עונשים פיזיים, וללא תחרותיות).</span>

<span dir="rtl">לא הייתה דתית ולא ציונית.</span>

<span dir="rtl">עם עליית הנאצים ב 1933, עברה עם 65 תלמידים יהודים ושלוש
מורות לאנגליה. משנה זו ועד 1948 עסקה בקליטת ילדים יהודים פליטים, ביניהם
כאלו שהגיעו בקינדר-טרנספורט. אחרי המלחמה עסקה בקליטת ילדים יהודים ניצולי
שואה.</span>

<span dir="rtl">כאמור, לא הייתה ציונית, אך רבים מתלמידיה עלו
לישראל.</span>

<span dir="rtl">הדמויות המעטות שהובאו כאן מייצגות, אולי, את היהדות
הגדולה של בריטניה. יהדות מגוונת מאוד, פעילה מאוד, גם כחלק מהאומה
הבריטית, וגם במסגרת ארגונים יהודיים. בחלקה מתבולל, בחלקה חרדי, ובחלקה
ציוני מאוד, אך במובן של אהדה ועזרה לישראל, וכמעט ללא עלייה.</span>
