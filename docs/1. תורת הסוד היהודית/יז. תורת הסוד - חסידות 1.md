**<span dir="rtl"><u>תורת הסוד 17 חסידות</u></span>**

<img src="media/image1.jpeg" style="width:7.73958in;height:6.07292in"
alt="https://static.wixstatic.com/media/f75bea_a691d4db459347a49af394b03379544d.jpg/v1/fill/w_852,h_602,al_c,q_90,usm_0.66_1.00_0.01/f75bea_a691d4db459347a49af394b03379544d.jpg" />

<span dir="rtl">  
</span>

**<span dir="rtl"><u>קווים לאופיה של החסידות:</u></span>**

**<span dir="rtl">מתוך מאמר של רחל אליאור: "קבלת האר"י, חסידות ושבתאות,
רציפות היסטורית זיקה רוחנית וזהות נבדלת.</span>**

<img src="media/image2.emf" style="width:7.95278in;height:3.44412in" />

<span dir="rtl"> </span>

**<span dir="rtl">קווים נגד-משיחיים. תיקון אדם במקום (או כדרך ל) תיקון
עולם. פסיכולוגיה במקום תיאולוגיה.</span>**

<span dir="rtl">רבי מנחם מנדל מקוצק סיפר .... "כשהייתי צעיר רציתי לשנות
את העולם, כשבגרתי גיליתי שקשה לשנות את העולם אז ניסיתי לשנות את העם שלי,
כשראיתי שאיני יכול לשנות את העם , ניסיתי לפחות לשנות את העיר שלי , גם זה
לא הצלחתי והחלטתי להתרכז במשפחה שלי . היום שאני כבר למוד ניסיון, אני
מבין כי הדבר היחיד שאני יכול לשנות זה את עצמי . אני יודע שאם לפני הרבה
שנים הייתי משנה את עצמי, זה היה משפיע על משפחתי, היה נוצר שינוי בעיר שלי
ובעם שלי ואז העולם היה משתנה</span> ....."

<span dir="rtl">גירסה אחרת: היום שאני כבר למוד ניסיון אני מבין שהדבר
היחיד שאני צריך לשנות זה את עצמי, וגם בכך איני מצליח.</span>

<span dir="rtl">רבי זושא מאניפולי אמר: "אם יאמרו לי בעולם האמת זושא, למה
לא היית כמו משה רבנו? לא אתיירא כלל, וכי אפשר לדמות אותי למשה רבנו? ממה
אני כן מתיירא - כשיאמרו לי זושא, למה לא היית זושא?"</span>

**<span dir="rtl">קיימים גם קווים בעלי "ריח" משיחי.</span>**

**<span dir="rtl">תפקיד הצדיק (חברתי, פסיכולוגי, אפילו כלכלי, מנהיג
המקשר בין העולמות),</span>**

**<span dir="rtl">ו "עבירה לשמה".</span>**

**<span dir="rtl">  
</span>**

**<span dir="rtl">מתוך איגרת הבעש"ט לגיסו גרשון קיטוב, אחי אשתו, שעלה
לארץ ב 1746 וישב בחברון ואחר כך בישיבת בית אל בירושלים שם למד אצל הרש"ש
(ר' שלום שרעבי).</span>**

<span dir="rtl">״בראש השנה שנת תק"ז עשיתי השבעת עליית הנשמה כידוע לך,
וראיתי דברים נפלאים במראה מה שלא ראיתי עד הנה מיום עומדי על דעתי, ואשר
ראיתי ולמדתי בעלותי לשם בלתי אפשרי לספר ולדבר אפילו פה אל פה. אך בחזרתי
לגן-עדן התחתון ראיתי כמה נשמות החיים והמתים הידועים לי ושאינם ידועים לי,
בלי שיעור ומספר, ברצוא ושוב, לעלות מעולם לעולם דרך העמוד הידוע ליודעי
חן, בשמחה רבה וגדולה, אשר ילאה הפה לספר יכבד אוזן הגשמי לשמוע, וגם רשעים
רבים חזרו בתשובה ונמחל להם עוונותיהם באשר שהיה עת רצון גדול שגם בעיני
יפלא מאוד שכמה וכמה נתקבלו בתשובה שגם אתה ידעת אותם, והיתה ביניהם גם כן
שמחה רבה עד מאוד ועלו גם כן בעליות הנ"ל. וכולם כאחד בקשו ממני והפצירו בי
עד בוש, באומרם, לרום מעלת כבוד תורתך חנוך ה' בבינה יתירה להשיג ולדעת
מענינים האלה. עמנו תעלה להיות לנו לעזר ולסעד. ומחמת השמחה הגדולה שראיתי
ביניהם אמרתי לעלות עמהם.</span>

<span dir="rtl">וראיתי במראה כי הס"מ עלה לקטרג בשמחה גדולה אשר לא היתה
כמותה, ופעל פעולותיו גזרות שמד על כמה נפשות שיהרגו במיתות משונות,
ואחזתני פלצות ומסרתי ממש נפשי. ובקשתי ממורי ורבי שלי שילך עמי, כי סכנה
גדולה לילך ולעלות לעולמות העליונים, כי מיום עמדי על דעתי לא עליתי בעליות
גדולות כמוהו.  
ועליתי מדרגה אחר מדרגה, עד שנכנסתי להיכל משיח, ששם לומד משיח תורה עם כל
התנאים והצדיקים וגם עם שבעה רועים. ושם ראיתי שמחה גדולה עד מאוד ואיני
יודע לשמחה זו מה היא עושה. והייתי סבור שהשמחה הזאת חס ושלום על פטירתי
מעולם הזה, והודיעו לי אחר כך שאיני נפטר עדיין כי הנאה להם למעלה כשאני
מייחד יחודים למטה על ידי תורותיהם הקדושות, אבל מהות השמחה איני יודע עד
היום הזה.</span>

<span dir="rtl">ושאלתי את פי משיח אימתי קאתי מר? והשיב לי: בזאת תדע, בעת
שיתפרסם לימודך בעולם, ויפוצו מעינותיך חוצה, מה שלמדתי אותך והשגת, ויוכלו
גם המה לעשות יחודים ועליות כמוך ואז ייכלו כל הקליפות ויהיה עת רצון
וישועה.</span>

<span dir="rtl">ותמהתי על זה, והיה לי צער גדול באריכות הזמן כל כך מתי זה
אפשר להיות.</span>

<span dir="rtl">אך ממה שלמדתי שם שלושה דברים סגולות, ושלושה שמות הקדושים
והם בנקל ללמוד ולפרש, ונתקררה דעתי, וחשבתי שאפשר ועל ידי זה יוכלו גם כן
אנשי גילי לבא למדרגה ובחינה כמותי, דהיינו בהיותם יכולים להעלות נשמות
וילמדו וישובו כמו אני, ולא נתנה רשות כל ימי חיי לגלות זאת ובקשתי עבורך
ללמד אותך ולא הורשיתי כלל ומושבע ועומד על זה״</span>

**<span dir="rtl">כמובן, שאין שלילת המשיחיות, אך בהחלט יש ריסון שלה.  
התפיסה העצמית היא של מתקן עולם על ידי תורתו. "שיתפרסם לימודך
בעולם".</span>**

**<span dir="rtl">(והמעניין הוא שתורתו של הבעש"ט לא נכתבה. ולכל היותר
הועברה למספר מצומצם של חבריו, אם בכלל....).</span>**

**<span dir="rtl">כמעט ואין שפה קבלית (מוזכרים ייחודים וקליפות), יש
דמיון לתורת הסוד המוקדמת.</span>**

**<span dir="rtl"><u>קוים מינימליים שאולי משותפים לרואים עצמם
חסידים:</u></span>**

**<span dir="rtl">צירוף של הצדיק "האלוהי" עם אנטי אליטיזם (עממיות)
המתבטא בכבוד ליהודי הפשוט, שאינו דווקא גדול בתורה. (כלומר, יש מנהיג
כריזמטי אך אין מעמדות).</span>**

**<span dir="rtl">ההקצנה של תפקיד הצדיק נוטה למשיחיות.</span>**

**<span dir="rtl">עבודה בגשמיות. הדגשת הדבקות והשמחה בעבודת הבורא. תיקון
אדם.</span>**

**<span dir="rtl">הדבקות חשובה מדקדוקי הלכה, בהקצנה זה מתבטא ב"עבירה
לשמה".</span>**

<span dir="rtl">  
</span>

**<span dir="rtl">והואיל ואנו עוסקים בתורת הסוד (שבתקופה זו כמעט חדלה
להיות סוד...)...</span>**

**<span dir="rtl"><u>רבי לוי יצחק מברדיצב, מתלמידי המגיד ממזריץ. איננו
"מקובל" אך השפה הקבלית מושרשת בו יחד עם השכלה תורנית רגילה.</u></span>**

**<span dir="rtl">"קדושת לוי", מדרש לראש השנה.</span>**

<span dir="rtl">הנצוצות ושמות אלו מנין אותיותיהם הוא ארבעה עשר כמנין י"ד
ולכן הגבהת נצוצות נקרא י"ד. וזהו וי"ד תהיה לך מחוץ למחנה (דברים כג,יד)
פירוש בשעה <u>שאתה יוצא מחוץ למחנה אז תהיה לך עליות הנצוצות</u> הנקרא
י"ד כנ"ל. ואם אתה עושה כן אז ויצאת שמה חוץ, אתה <u>רשאי לצאת לפעמים רגע
אחת מעבדות ה' כדי להעלות הנצוצות</u>.</span>

<span dir="rtl">והנה אם אדם שומר אזנו מלשמוע דברים רעים, אז זוכה שישמע
הכרוז שמכריזים למעלה בכל יום שובו בנים שובבים, ואז בשמעו הכרוז יש לו
תמיד בושה האיך יחטא לפני אדון כזה אשר כל העולמות חרדים ופוחדים מלפניו
ומכריזים שובו בנים שובבים והאיך יחטא חס ושלום לפניו. זהו ויתד תהיה לך על
אזניך (שם כג,יד) כמו שדרשו חכמינו ז"ל (כתובות ה.) אל תקרי אזנך אלא אזנך,
פירוש שתהיה לך יתד על אזנך שתשמור אזנך מלשמור דבר רע אז אם אתה עושה כן
מסיים הפסוק וחפרת בה, פירוש על ידי זה תזכה שתשמע הכרוזים ותתבייש תמיד
מלפני הבורא.</span>

**<span dir="rtl">באותה פרשנות יש אישור מסוים לעבירה לצורך התעלות, ואחר
כך, הדגש על הימנעות מלשון הרע כמיטב המסורת.</span>**

**<span dir="rtl">"קדושת לוי" פרשת בלק</span>**

**<span dir="rtl">("עבודה בגשמיות" עם פרשנות על פי קבלת האר"י, כולל
ההשפעה הפילוסופית היוונית ורעיון תלמודי שלפיו בעלי תשובה טובים מן
הצדיקים.)</span>**

<span dir="rtl">ויגר מואב מפני העם מאד ויקץ מואב מפני בני ישראל. נראה
במאי דדייק הכתוב מקודם העם ואחר כך בני ישראל, דידוע במדרש (שמו"ר מד)
ובזוהר הקדוש <u>דעם הוא ערב רב</u>. וזהו ויגר מואב מפני העם מאד, מחמת
העם ערב רב פחד שראה שכל מקום שישראל שוכנים מתגיירים להם גרים כמו ערב רב
שנתגיירו לישראל, גלל כן פחד שיבואו בני ישראל לגבולו <u>אולי יתגיירו
מאומתו גם כן להם</u>. ושלא תאמר מאי איכפת להו, לזה אמר הכתוב ויקץ מואב
מפני בני ישראל, שהיה שונא מאוד לישראל:</span>

<span dir="rtl">עתה ילחכו הקהל את כל כו' כלחוך השור את ירק השדה. יש
להבין למה זה המשיל לשור שאוכל ירק השדה. והנראה לבאר, ומקודם נבאר הפסוק
(דברים יא,א) ונתתי עשב בשדך לבהמתך ואכלת ושבעת, כי השם יתברך ברוך הוא
קלל את האדם הראשון ואכלת את עשב השדה (בראשית ג,יח) כי <u>כל מה שהאדם
אוכל יש בו מצות</u>, דהיינו תבואה יש בו עשיות אדם לחרוש ולקצור ויש בהם
מצות בשעת חרישה לא תחרוש בשור וחמור יחדיו (דברים כב,י) וכן בזריעה יש
מצוה לא תזרע כלאים (שם כב,ט) ונמצא <u>על ידי המצות מעלה הניצוץ אשר במאכל
ההוא</u> וכן בכל מאכלים יש בהם מצות, אבל בעשב השדה אינו נזרע על ידי האדם
ואין בהם עשיות המצות ואיך יוכל להעלות אותן באכילתו אותן. וזהו שקלל השם
יתברך אדם הראשון שיאכל מאכל שאין בה שום מצוה מאדם שיוכל האדם על ידי זה
להעלות הניצוץ אשר בתוך המאכל. וזהו הרמז ונתתי עשב בשדך לבהמתך, <u>כי
כשהבהמה אוכלת העשב והאדם האוכל בהמה ובאמת באכילת הבהמה יש בה מצות שחיטה
ושאר מצות באכילת בשר נמצא על ידי זה גם העשב יש לה עלייה</u>, כי הבהמה
האוכלת עשב והאדם האוכל בהמה במצות מעלה העשב גם כן. והנה האר"י ז"ל כתב
כנגד ארבע יסודות דומם צומח חי מדבר נגד זה הוא ארבע עולמות אצילות בריאה
יצירה עשיה נמצא נגד חי הוא בריאה. <u>והנה נפש הבעל תשובה, דהיינו הגרים
להם יותר בנקל להעלות הניצוץ ממי שהוא צדיק מנעוריו.</u> והנה זה הרשע בלק
היה לו פחד מישראל מחמת שישראל בהליכתם העלו נצוצות וזה הרשע היה שונא מאד
להקדושה. וזהו הרמז ויקוצו מפני בני ישראל, שזה קץ בעיני אותו הרשע להיות
ישראל.וזהו הרמז ויגר מואב מפני העם מאד, כי כל מקום שכתוב העם הוא הרמז על
הערב רב הגרים שהיו בישראל. וזהו כי רב הוא, היינו הגרים שלא יעלו אותם
כנ"ל, כי הם מסוגלים יותר להעלות הניצוץ. וזהו הרמז כלחוך השור את ירק
השדה, כי הכלל נפש הגרים עלייתם עד עולם הבריאה וכן הוא בארבע יסודות
שהצומח יש לו עלייה לחי הוא נגד עולם הבריאה. וזהו כלחוך השור כו', הרמז
עליית עולם הבריאה:</span>

**<span dir="rtl">"קדושת לוי" פרשת קרח</span>**

<span dir="rtl"></span>

**<span dir="rtl">(תורת הצדיק. תורת הניצוצות של האר"י. עבודה בגשמיות.
מידת הדין ומידת הרחמים מחז"ל, המלח מהיוונים, דרך האלכימיה ודרך
הרמב"ן).</span>**

<span dir="rtl">כי לא מלבי. ויבואר בו הפסוק ***אתם המיתם את עם כו'***
(במדבר ט"ז). <u>הכלל, יש שהצדיק פועל דבר אף על פי שלא נגזר מלמעלה אף על
פי כן הצדיק בתפילתו פועל זאת. ויש שהצדיק ממשיך הפעולה מלמעלה מה שנגזר
מלמעלה</u> וכאן חשדו ישראל את משה רבינו ואהרן שהם בצדקתם פעלו זאת
בתפילתם. וזהו שאמרו אתם המיתם את עם ה' וזהו שאמר משה רבינו כי לא מלבי,
כלומר הדבר הזה מן הקדוש ברוך הוא נגזר ולא אנחנו בתפילתינו:</span>

<span dir="rtl">***עבודת מתנה אתן את כהונתכם כו'*** (במדבר י"ח). הנה
<u>כשאדם עובד את ה' אינו מתנה, כי כן החיוב על האדם. אבל כשאדם מעלה
הנצוצות זה הוא מן האדם מתנה אל ה'.</u> וזהו נשאת ונתת באמונה (שבת לא.)
<u>כשאדם עושה משא ומתן עם נכרי והישראל מרויח בהמשא ומתן ועל ידי זה יכולת
בידו לעבוד ה' ביותר אזי מעלה הניצוצות מן האומות.</u> וזהו נשאת, לשון
עליות. ונתת באמונה, כמבואר כי הוא מתנה אל ה' מישראל שמעלה הנצוצות. ומזה
בא הגרים מן האומות מחמת שישראל מעלים הניצוצות מהן כנ"ל וזהו עבודת
מתנה:</span>

<span dir="rtl">***ברית מלח עולם*** (במדבר י"ח). הוא נאמר אחר מעשה קרח,
כי קרח רצה להיות כולם כהנים ולא לוי וכהן מורה על חסד ולוי על דין <u>ורצה
להיות הכל חסד ובאמת צריך שיהיה דין ורחמים בעולם</u>. והנה הרמב"ן הקדוש
כתב המלח הוא כח אש אשר במים נמצא המלח הוא מן כח אש ומים, היינו דין וחסד
שניהם הם הנהגת העולמות. וזה שנאמר זה אחר מעשה קרח להראות כי בטל מעשה קרח
שרצה להיות כולו חסד, ולא כן הוא כי צריך להיות דין וחסד:</span>
