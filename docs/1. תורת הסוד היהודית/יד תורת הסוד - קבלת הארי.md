**<span dir="rtl"><u>תורת הסוד 14 קבלת האר"י 1</u></span>**

**<span dir="rtl">החידושים בקבלת האר"י</span>**

<table>
<colgroup>
<col style="width: 46%" />
<col style="width: 53%" />
</colgroup>
<thead>
<tr>
<th style="text-align: center;"><strong><span dir="rtl">קבלת
הזוהר</span></strong></th>
<th style="text-align: center;"><strong><span dir="rtl">קבלת
האר"י</span></strong></th>
</tr>
</thead>
<tbody>
<tr>
<td><span dir="rtl">מערכת עשר הספירות כחלק מהבריאה (מעשה
בראשית)</span></td>
<td><p><span dir="rtl">הבריאה התחילה בצמצום האל.</span></p>
<p><span dir="rtl">ו"כישלון" שהתבטא בשבירת הכלים.</span></p></td>
</tr>
<tr>
<td><span dir="rtl">עשר הספירות מהוות את הגשר בין "האינסוף" ובין
עולמנו.</span></td>
<td><p><span dir="rtl">ארבעה עולמות (אבי"ע) מתווכים בין האל והאדם:
אצילות, בריאה, יצירה, עשייה.</span></p>
<p><span dir="rtl">עשר הספירות מתחלקות לחמישה פרצופים שהם מאפיינים בכל
ארבעת העולמות.</span></p></td>
</tr>
<tr>
<td><span dir="rtl">פירוד וזיווג במערכת הספירות, מבטאים (מסמלים?)
אירועים דרמטיים בתולדות עם ישראל. חורבן וגאולה.</span></td>
<td><span dir="rtl">המערכת האלוהית-אנושית נפגמה בהיבראה. ניצוצות אלוהיים
נפלו והתערבבו בקליפות הכלים, למטה (כלומר בעולמנו).</span></td>
</tr>
<tr>
<td><span dir="rtl">תפקיד היהודי להביא לידי אחדות במערכת, על ידי קיום
מצוות, ולקרב את הגאולה.</span></td>
<td><span dir="rtl">האדם נברא כדי לסייע בתיקון המערכת האלוהית, על ידי
העלאת הניצוצות. תפקיד זה עבר לעם ישראל, והגאולה הסופית היא גאולת
העולם.</span></td>
</tr>
<tr>
<td><span dir="rtl">הנשמות באות מהספירות המרכזיות, וחוזרות
אליהן.</span></td>
<td><span dir="rtl">תורת נשמות מורכבת, הכוללת את כל העולמות, וכוללת תורה
שלמה של גלגולים.</span></td>
</tr>
<tr>
<td><span dir="rtl">פירושים קבליים למצוות</span></td>
<td><span dir="rtl">בנוסף תיקונים, כוונות תפילה.</span></td>
</tr>
</tbody>
</table>

<span dir="rtl">המקורות ברובם מתוך ספרי חיים ויטאל ומעט מיוסף אבן
טבול.</span>

<span dir="rtl">  
</span>

**<span dir="rtl">הבהרת מקור הידע הקבלי</span>**

**<span dir="rtl">מתוך הקדמה ל"עץ חיים"</span>**

<span dir="rtl">ונחזור לענין הראשון כי אין ספק שדברים אלו לא יובנו בעיון
אנושי חומריים אלא בקבלה מפה אל פה או מפי אליהו ז"ל או מפי הנשמות המתגלים
בכל דור ודור אל הראוים להם ....</span>

<span dir="rtl">ובענין ספרי הקבלה האמיתים הנמצאים אמר לנו מורי זלה"ה כי
שלשלת קבלת הראב"ד ובנו הר"י סגי נהור ותלמידיו עד הרמב"ן ז"ל תלמידו
תלמידו כולם קבלה אמיתי' מפי אליהו ז"ל שנגלה אליהם. וביאור הרמב"ן שעשה על
התורה הוא עמוק מאוד ואין מי שיוכל להבינו שדבריו סתומים עד מאד והוא ספר
יקר ונחמד מאד למבינים אותו....</span>

**<span dir="rtl">מתוך "שמונה שערים":</span>**

<span dir="rtl">דע כי כאשר האדם הוא עוסק בתורה כראוי לשמה יש בידו יכולת
להשיג שנשמת צדיק אחד מאותם שהם מן שורש נשמתו שיתלבש כדוגמת מלאכי אברהם
אע"ה שנא' "וישא עיניו וירא והנה שלשה אנשים כולי", ויבא ויגלה לו רזי תורה
והוא מתלבש באותו הלבוש הנקרא אצל המקובלים חלוקא דרבנן אשר לו, בסוד
"ומעיל קטון תעשה לו אמו". והם מוחין דיניקה ועיבור כו'. וזהו ענין ההוא
סבא דהוה נחית וממלל עם רשב"י ומגלה לו רזי תורה כנזכר בתקונין ([בדס"ב
ע"א](https://he.wikisource.org/wiki/%D7%AA%D7%99%D7%A7%D7%95%D7%A0%D7%99_%D7%96%D7%94%D7%A8_%D7%A1%D7%91_%D7%90))
ובמקומות זולתו.</span>

<span dir="rtl">  
</span>

**<span dir="rtl">תכלית הבריאה היא מימוש תכונות האלוהים. המעניין הוא
הצורך לדון ולהחליט בתכלית הבריאה. כלומר, הנושא הנידון הוא
פילוסופי.</span>**

**<span dir="rtl">עץ חיים שער א' פרק א'</span>**

<span dir="rtl">בענין תכלית הכוונה של בריאת העולמות נבאר עתה ב' חקירות
שנתעסקו בהם המקובלים. החקירה הראשונה הוא מה שחקרו חכמים ראשונים ואחרונים
לדעת סיבת בריאת העולמות לאיזה סיבה היתה ונמנו וגמרו וגזרו אומר כי סיבת
הדבר היה לפי שהנה הוא יתברך מוכרח שיהיה שלם בכל פעולותיו וכוחותיו ובכל
שמותיו של גדולה ומעלה וכבוד ואם לא היה מוציא פעולותיו וכוחותיו לידי פועל
ומעשה לא היה כביכול נקרא שלם לא בפעולותיו ולא בשמותיו וכינויו כי הנה השם
הגדול שהוא בן ד' אותיות הוי"ה נקרא כן על הוראות הוויותו הנצחית וקיומו
לעד היה הוה ויהיה טרם הבריאה ובזמן קיום הבריאה ואחרי התהפכו אל מה שהיה.
ואם לא נבראו העולמות וכל אשר בהם לא יוכל ליראות אמיתת הוראת הויוותו
יתברך הנצחית בעבר והוה ועתיד ולא יהיה נקרא בשם הוי"ה כנ"ל. וכן שם אדנו"ת
נקרא כן על הוראת אדנות היות לו עבדים והוא אדון עליהם ואם לא היה לו
נבראים לא יוכל ליקרא בשם אדון ועד"ז בשאר שמות כולם וכן בענין הכנויים
כגון רחום וחנון ארץ אפים לא יקרא על שמם זולת בהיות נבראים בעולם שיקראו
לו ארך אפים וכיוצא בזה בשאר הכינוים כולם.</span>

<span dir="rtl">  
</span>

**<span dir="rtl">"המפץ הגדול".</span>**

**<span dir="rtl">דיון בנושא האפשרות לבריאה, מאחר והאל הוא אימננטי,
כלומר מוכל בכל החלל. רעיון "הצמצום".</span>**

**<span dir="rtl">מושג "האצלה" הוא מרכזי, ומשמעותו זרימת "שפע" או "אור"
וכד' מהאל אל ברואיו. השפעה נאו-פלטונית. כמו כן, הדגשת העיגול היא רעיון
יווני עתיק.</span>**

**<span dir="rtl">עץ חיים, שער א' פרק ב'</span>**

<span dir="rtl">דע כי טרם שנאצלו הנאצלים ונבראו הנבראים, היה אור עליון
פשוט ממלא כל המציאות ולא היה שום מקום פנוי, בבחי' אויר ריקני וחלל, אלא
הכל היה ממולא מן אור א"ס פשוט ההוא, ולא היה לו בחי' ראש ולא בחי' סוף אלא
הכל היה אור א' פשוט, שוה בהשוואה א', והוא הנק' אור א"ס. וכאשר עלה ברצונו
הפשוט לברוא העולמות ולהאציל הנאצלים להוציא לאור שלימות פעולותיו ושמותיו
וכנוייו אשר זאת היה סיבה בריאת העולמות כמבואר אצלינו בענף הא' בחקירה
הראשונה. והנה אז צמצם את עצמו א"ס בנקודה האמצעית אשר בו, באמצע אורו ממש,
וצמצם האור ההוא ונתרחק אל צדדי סביבות הנקודה האמצעית, ואז נשאר מקום פנוי
ואויר וחלל רקני מנקודה אמצעית ממש כזה, והנה הצמצום הזה היה בהשואה א'
בסביבות הנקודה האמצעית ריקנית ההוא, באופן שמקום החלל ההוא היה עגול מכל
סביבותיו בהשוואה גמורה, ולא היה בתמונת מרובע בעל זויות נצבת לפי שגם א"ס
צמצם עצמו בבחי' עגול בהשוואה א' מכל צדדים. והסיבה היתה לפי שכיון שאור
הא"ס שוה בהשוואה גמורה הוכרח גם כן שיצמצם עצמו בהשוואה א' מכל הצדדים ולא
שיצמצם עצמו מצד א' יותר משאר הצדדים.</span>

**<span dir="rtl">  
</span>**

**<span dir="rtl">הבחנה בין ארבע שכבות ב"קוסמולוגיה" של האר"י:</span>**

**<span dir="rtl">אצילות, בריאה, יצירה, עשייה (אבי"ע). המינוח בא מפסוק
בישעיהו מ"ג: "כל הנקרא בשמי ולכבודי בראתיו יצרתיו אף עשיתיו"</span>**

**<span dir="rtl">עולם האצילות הוא אלוהי טהור, עולם הבריאה הוא מקור
הנשמות, עולם היצירה הוא מקום המלאכים, עולם העשייה הוא עולם הגלגלים והארץ
(כלומר העולם הנראה לנו).</span>**

**<span dir="rtl">חשובה כאן ההדגשה, שהכל נוצר על ידי האל, ולא משהו נברא
על ידי מישהו מברואיו.</span>**

<span dir="rtl">והנה אחר הצמצום הנ"ל אשר אז נשאר מקום החלל ואויר פנוי
וריקני באמצע אור הא"ס ממש כנ"ל הנה כבר היה מקום שיוכלו להיות שם
<u>הנאצלים והנבראים ויצורים והנעשים</u> ואז המשיך מן אור א"ס קו א' ישר
מן האור העגול שלו מלמעלה למטה ומשתלשל ויורד תוך החלל ההוא כזה. וראש
העליון של הקו נמשך מן הא"ס עצמו ונוגע בו. אמנם סיום הקו הזה למטה בסופו
אינו נוגע באור א"ס ודרך הקו הזה נמשך ונתפשט אור א"ס למטה. ובמקום החלל
ההוא האציל וברא ויצר ועשה כל העולמות כולם וקו זה כעין צנור דק א' אשר בו
מתפשט ונמשך מימי אור העליון של א"ס אל העולמות אשר במקום האויר והחלל
ההוא.</span>

**<span dir="rtl">הדגשת הדינמיקה בקוסמוס כולו, הכולל את המערכת האלוהית
והאנושית. אמונה אסטרולוגית אך מורחבת מאוד. האדם משפיע ומושפע.</span>**

**<span dir="rtl">עץ חיים, שער א' פרק ה'</span>**

<span dir="rtl">עוד צריך להבחין פרטי פרטים אם מדבר בי"ס דעגולים או בי"ס
דיושר ואם במקיף ואם באו"פ. ואם בעצמות או בכלים וגדולה מכולם צריך להבחין
כי אופני הי"ס ומצבן ומעמדן חסרונם ומילואם עצמו מספר. אם בעת שנאצלו. אם
בעת קיטרוג הלבנה. אם בעת בריאת אדה"ר. ואם בעת שחטא שנשתנו כל העולמות. אם
בדור המדבר. אם בבית ראשון ואם בעת חורבנו ואם בבית שני. ואם בעת חורבנו.
גדולה מכולם אם בחול אם בשבת או ביו"ט אם ביום ואם בלילה. <u>ולא עוד אלא
שבכל שעה ושעה משתנים העולמות</u> ואין שעה זו דומה לשעה זו ומי שמסתכל
בענין הילוך המזלות וכוכבים ושינוי מצבן ומעמדן ואיך ברגע אחד הם באופן אחר
והנולד בו יקרה לו מאורעות שונות מהנולד ברגע שקדם לזה.</span>

<span dir="rtl">  
**אבל קודם לדינמיקה "ההיסטורית" חלה דינמיקה של הבריאה האלוהית.**</span>

**<span dir="rtl">שבירת הכלים.</span>**

**<span dir="rtl">עץ חיים, שער ח' פרק ד'</span>**

<span dir="rtl">..... נמצא שיצא הכתר תחלה, ונכנס בכלי שלו, והיו כלולים
בו כל הט' אורות ואח"כ נשאר אור הכתר בכלי שלו ויצא אור החכמה עם ח' אחרים
כלולים בו, ונכנס בכלי החכמה ועד"ז עד שסיימו כולם לכנוס בכלים שלהם. אבל
דע כי כאשר אור הכתר נכנס תחלה בכלי שלו היו שאר האורות בטלים בו בערכו
שהוא גדול מכולם יחד ולכן היה יכולת בכלי שלו לסובלו ולסבול ט' אורות
האחרים ולא נשבר. וכן כאשר יצאה אור החכמה ונכנס בכלי שלו היו הח' אורות
כלולים בו וכן בצאת אור הבינה כלולה מז' אורות ונכנסים בכלי שלה היו הכלים
יכולים לסבול ולא נשברו, כי כולם הם בטלים בערך או"א דמיון הבנים שבתחלה
עומדים כלולים במוח אביהם בסוד טיפת מוח, וכן בהיות בנים בסוד עיבור במעי
אמן יכולין להיות שם והיא יכולה לסובלם .... ולכן היה בחי' התיקון בג"ר ולא
נשברו כלל. וכאשר היו הז"ת כלולין במעי אמם היו שם בבחי' מ"ן המעוררין זווג
עליון אמנם בצאת משם הז"ת שהם <u>הז' מלכים שמלכו בארץ אדום</u> ורצו ליכנס
בכלים שלהם ולא יכלו הכלים לסבול ונשברו ומתו .....</span>

<span dir="rtl">.... כאשר נשברו אלו המלכים כמ"ש במ"א כל האורות נסתלקו
מתוכם ונשארו מאנין תבירין ולא נשארו בהם רק בחי' רפ"ח ניצוצין כמ"ש בע"ה
בשער מיוחד. ...</span>

<span dir="rtl">בראשית ל"ו</span>

(<span dir="rtl">לא) וְאֵלֶּה הַמְּלָכִים אֲשֶׁר מָלְכוּ בְּאֶרֶץ אֱדוֹם לִפְנֵי מְלָךְ מֶלֶךְ לִבְנֵי
יִשְׂרָאֵל</span>:

(<span dir="rtl">לב) וַיִּמְלֹךְ בֶּאֱדוֹם בֶּלַע בֶּן בְּעוֹר וְשֵׁם עִירוֹ דִּנְהָבָה</span>:

(<span dir="rtl">לג) וַיָּמָת בָּלַע וַיִּמְלֹךְ תַּחְתָּיו יוֹבָב בֶּן זֶרַח מִבָּצְרָה</span>:

(<span dir="rtl">לד) וַיָּמָת יוֹבָב וַיִּמְלֹךְ תַּחְתָּיו חֻשָׁם מֵאֶרֶץ הַתֵּימָנִי</span>:

(<span dir="rtl">לה) וַיָּמָת חֻשָׁם וַיִּמְלֹךְ תַּחְתָּיו הֲדַד בֶּן בְּדַד הַמַּכֶּה אֶת מִדְיָן בִּשְׂדֵה
מוֹאָב וְשֵׁם עִירוֹ עֲוִית</span>:

(<span dir="rtl">לו) וַיָּמָת הֲדָד וַיִּמְלֹךְ תַּחְתָּיו שַׂמְלָה מִמַּשְׂרֵקָה</span>:

(<span dir="rtl">לז) וַיָּמָת שַׂמְלָה וַיִּמְלֹךְ תַּחְתָּיו שָׁאוּל מֵרְחֹבוֹת הַנָּהָר</span>:

(<span dir="rtl">לח) וַיָּמָת שָׁאוּל וַיִּמְלֹךְ תַּחְתָּיו בַּעַל חָנָן בֶּן עַכְבּוֹר</span>:

(<span dir="rtl">לט) וַיָּמָת בַּעַל חָנָן בֶּן עַכְבּוֹר וַיִּמְלֹךְ תַּחְתָּיו הֲדַר וְשֵׁם עִירוֹ פָּעוּ
וְשֵׁם אִשְׁתּוֹ מְהֵיטַבְאֵל בַּת מַטְרֵד בַּת מֵי זָהָב</span>:<span dir="rtl">  
</span>

**<span dir="rtl"><u>תפקיד האדם בתיקון עולמות עליונים</u></span>**

**<span dir="rtl">השברים היו מעורבים "טוב ורע", והתיקון לא היה פשוט
כלל:</span>**

**<span dir="rtl">חיים ויטאל "שער המצוות"</span>**

<span dir="rtl">ולכן כאשר חזרו ותקנו והובררו מן הסיגים המעורבים בהם, לא
הובררו בפעם אחד ובבת אחת. אמנם בתחלה הוברר כל מה שהיה בהם מחלק עולם
האצילות בלבד, והמובחר שבהם הוברר ונתקן ונעשה ממנו עולם האצילות, והיותר
גרוע ממנו נעשה עולם הבריאה, ואח"כ הוברר היותר גרוע ונעשה יצירה, ואחר כך
הוברר היותר גרוע ונעשה עולם העשיה. ויותר גרוע ממנו שלא יכול להתברר אז
הוא נשאר בתוך הקליפות ...</span>

**<span dir="rtl">והאדם יכול להעלות את הניצוצות מתחתית העולם הדומם
למדרגת המלאכים:</span>**

<span dir="rtl">והנה עולם העשיה יש בו חלקים ובחינות והם ד'. וזה סדרן
ממטה למעלה דצח"מ. ובלי ספק שאפילו הדומם שהוא העפר והאבנים והמתכות וכיוצא
בהם מוכרח הוא שיש בתוכם כח חיות ורוחניות המקיים אותו ויש עליו למעלה מזל
ושוטר המקיים ומגדל אותו, וראיה לזה שאל"כ לא היה יכולת בעפר להגדיל
ולהצמיח זרעים ודשאים, והיא משתוקקת אל הגשמים כאשה לבעלה... והצומח יש לו
חיות ורוחניות יתירה על הדומם, שהרי יש בו כח הצומח וכח הזן וכח המגדל
כנודע, והב"ח יתירים על הצומח, ובני אדם למעלה מארבעתן. ולכן יש כח ויכולת
באדם לברור כל ד' בחי' הנז' ולתקנם ולהעלותם למעלה עליונה ממדרגתו והיא
מדרגת מלאכים, כי יכול הוא לברור את הדומם ולהחזירו חלק מחלקי עצמו.</span>

**<span dir="rtl">ורבי יוסף אבן טבול (ספר הדרושים): זה נעשה על ידי
תפילות, ואפילו אכילה.</span>**

<span dir="rtl">דע שהבירור נעשה תחלתו בעולם הבריאה כי שם היו כל הכלים...
ואעפ"י שנעשה הבירור עדיין נשארו ניצוצות הקדושה במלכות חיצונית, שאנו
צריכים לברר אותם הניצוצות בתפלתינו, ובפרט שנפילת אפים, ועוד באכילתנו,
שאנו מבררים כל הניצוצות ומעלים אותם כל א' כפי כוונתו, יש מי שיש בו כח
להעלותם מעשיה ליצירה ויש מי שמעלה אותם לבריאה ויש מי שמעלה אותם
לאצילות...</span>

<span dir="rtl">... כדי שיהיו כל אותם הניצוצות וכל העולמות עולים עם
נשמותינו למלכות להיות מ"נ להיות לה זיווג עם בעלה, שאם לא יעלה מלמטה מעשה
התחתונים לא יעלו הניצוצות שבקליפות, ובמעשיהם הם מעלים ניצוצות...</span>

**<span dir="rtl">ור' חיים ויטאל ב"שער המצוות": תפילות ומעשים טובים הם
תיקון יומיומי למערכת האלוהית.</span>**

<span dir="rtl">אנו צריכים ע"י תפילותינו והמצוות המעשיות שאנו עושים למטה
לגרום זווג בזו"נ, ואנו מעלים לאותם שבעה מלכים בסוד מ"ן אל נוקבא דז"א ואז
הם מתחדשים ונתקנים וחוזרים לראות בסוד תחית המתים. ובכל יום ויום מתבררים
נצוצות וחלקים מהם מדרגה אחר מדרגה כפי כח תפלותינו ומעשינו בעת ההיא
ועולים ומתחדשים....</span>

**<span dir="rtl">ובמקום אחר ב"שער מאמרי רשב"י": כאשר תסתיים המשימה יבוא
משיח.</span>**

<span dir="rtl">כי אין במעשיהם כדאי ללקט ולברר לכל הנצוצות כולן של
הקדושה אשר במלכים ההם, אבל הדבר נעשה לאט לאט, ובכל זווג וזווג מתבררין
קצת נצוצות כפי המצוות וכפי זכות הדור בעת ההיא... וכאשר יכלו להתברר כולם
אז נתקיים מ"ש רז"ל אין בן דוד בא עד שיכלו כל הנשמות שבגוף.</span>

**<span dir="rtl">אך יש מי שמפריע – "שער המצוות"</span>**

<span dir="rtl">אבל הרשעים אדרבא מקלקלים הכל, ומה שהוא חלק אדם מורידין
אותו עד חלק הדומם על ידי מעשיהם הרעים.</span>

**<span dir="rtl">קבלת האר"י: תיאולוגיה, קוסמולוגיה, היסטוריה, ותורת
מוסר - יחד.</span>**

**<span dir="rtl">השותפות בין האדם לאלוהות מודגשת בתורת הנשמות.</span>**
