<span dir="rtl">מעשה מרכבה 3</span>

**<span dir="rtl">מתוך "שיעור קומה" שנלקח מספר רזיאל דפוס
אמשטרדם.</span>**

**<span dir="rtl">אמר רבי ישמעאל</span>**, <span dir="rtl">אני ראיתי את
מלך מלכי המלכים יושב על כסא רם ונשא וחיילותיו עומדים לפניו מימינו
ומשמאלו, אמר לי מלאך שר הפנים ששמו מטטרון רוח פסקונית פסקי"ן אטמו"ן
היגרו"ן .....</span>

<span dir="rtl">רבי ישמעאל אומר, כמה שיעור של הקב״ה שהוא מכוסה מכל
הבריות, פרסיו מלא כל העולם כלו, שנאמר השמים כסאי והארץ הדום רגלי, גובה
פרסותיו שלש רבבות אלפים פרסאות, כף רגלו של ימין פרסימי"א אטרקט"ט שמה ושל
שמאל אנתמ"ן שמה. מכף רגליו ועד קרסוליו אלף רבבות ות״ק פרסאות גבהו, וכן
של שמאל. קרסולי של ימין תצנמתני"ה טששק"ס שמו, של שמאל אסתמ"ן שמו.
מקרסוליו עד ארכובותיו תשעה עשר אלפים וארבע פרסאות גבהו, וכן של שמאל.
.....</span>

<span dir="rtl">צוארו שלשה עשר אלפים רבבות ות״ת פרסאות. גובה צוארו
סנניה"ו ובהתיק"ן שמו. עיגול ראשו שלש מאות אלפים רבבות ול"ג ושליש פרסאות
מה שאין הפה יכולה לדבר ואין האזן יכולה לשמוע, את"ר הודרי"ה עטסי"ה עטטי"ה
שמו. זקנו רבוא ואלף ות״ק פרסאות הדר"ק סמי"א שמו, ומראה הפנים כמראה
הלסתות בדמות רוח ובצורת נשמה אין כל בריה יכולה להזכיר, גויתו בתרשיש זיוו
מבהיק נורא מתוך החשך וענן וערפל</span>

<span dir="rtl">מקיפין אותו כל שרי הפנים ושרפים לפניו כתיקון אין בידינו
מדה אלא שמות מגולים לנו החוטם לגבתיי"א שמו אברג"ג טטפי"ה שמו. לשונו מסוף
העולם ועד סופו שנאמר מגיד דבריו ליעקב וגו׳. כל מי שאינו יודע לחתום זה
הפסוק שוגה, שנאמר מגיד דבריו ליעקב אססגייה"ו ואיי"א שמו, רוחב מצחו
מססגייה"ו ינאיי"א נג"ס שמו. ועל מצחו כתיב ייהו הה יוה ויה הא הי הי הי הא
הה ווה ייי הו ויהו הה יה אי הה יה יה יא הו הו ייהיי היה יהו הס הא חיה
ויה</span>.

<span dir="rtl">לפיכך נקרא האל הגדול הגבור והנורא שנאמר כי ה׳ אלהיכם הוא
אלהי האלהים ואדוני האדונים האל הגדול הגבור והנורא. אבל אמר לו, אמור
חשבון פרסאות כולן כמה שעורן? כל פרסה ופרסה ג׳ מילין, וכל מיל ומיל עשרת
אלפים אמה, וכל אמה ואמה שני זרתות בזרת שלו, וזרת שלו מלא כל העולם כלו
שנאמר (ישעיה מ' י"ב) מִי מָדַד בְּשָׁעֳלוֹ מַיִם וְשָׁמַיִם בַּזֶּרֶת תִּכֵּן.</span>

<span dir="rtl">, ואבן יקרה שבין קרניו י״ש שמו עמו אל"י יש עמי אלי חקוק
עליה דּוֹדִי צַח וְאָדוֹם דָּגוּל מֵרְבָבָה רֹאשׁוֹ כֶּתֶם פָּז קְוּצּוֹתָיו תַּלְתַּלִּים וגו׳. עֵינָיו
כְּיוֹנִים עַל אֲפִיקֵי מָיִם (שה"ש ה' י'- י"ב) וט׳ לְחָיָיו כַּעֲרוּגַת הַבֹּשֶׂם, שני אלפים
רבבות פרסאות, וכל מי שאינו חותם בפסוק זה הרי זה שוג"ה. לְחָיָו כַּעֲרוּגַת הַבֹּשֶׂם
מִגְדְּלוֹת מֶרְקָחִים שִׂפְתוֹתָיו שׁוֹשַׁנִּים נֹטְפוֹת מוֹר עֹבֵר יָדָיו גְּלִילֵי זָהָב מְמֻלָּאִים בַּתַּרְשִׁישׁ
מֵעָיו עֶשֶׁת שֵׁן מְעֻלֶּפֶת סַפִּירִים. שׁוֹקָיו עַמּוּדֵי שֵׁשׁ מְיֻסָּדִים עַל אַדְנֵי פָז מַרְאֵהוּ כַּלְּבָנוֹן
בָּחוּר כָּאֲרָזִים חִכּוֹ מַמְתַקִּים וְכֻלּוֹ מַחֲמַדִּים זֶה דוֹדִי וְזֶה רֵעִי בְּנוֹת יְרוּשָׁלָים (שה"ש ה'
י"ד - ט"ז).</span>

<span dir="rtl">אמר רבי ישמעאל, כשאמרתי דבר זה לפני ר"ע, אמר לי כל מי
שהוא יודע שיעור זה של יוצרנו ושבחו של הקב״ה שהוא מכוסה מן הבריות מובטח
לו שהוא בן עולם הבא וייטב לו בעולם הזה מטוב העולם הבא ומאריך ימים הוא
בעולם הזה. אמר לי רבי ישמעאל לפני תלמידיו, אני ורבי עקיבא ערבין בדבר זה
שכל מי שהוא יודע שעור זה של יוצרנו ושבחו של הקב"ה - מובטח לו שהוא בן
העוה"ב, ובלבד שהוא שונה אותו במשנה בכל יום ויום</span>.

<span dir="rtl">ר' שרירא גאון (בערך 950 לספירה) בתשובה לשאלה מפאס
(מרוקו) על הכתוב ב"שיעור קומה". מציע את הפירוש המקובל של
אזוטריות.</span>

<span dir="rtl">אי אפשר לברר לכם דבר זה באר היטב אלא כללי בעלמה, כי חס
ושלום שר' ישמעאל אמר דברים הללו מדעת עצמו,... ועוד שיוצרנו מרומם ומעולה
מהיות לו אברים ומדות כפשוטן של דברים... אלא דברי חכמה הן, שיש ספוניהם
טעמים גדולים גבוהים מכל הרי הרים ונפלאים מאד, והללו רמזים שלהן וסודות הן
ורזים וסתרים שאי אפשר למסרן לכל אדם אלא למי שיש מדות בידינו ואפילו ראשי
פרקים וכל שכן פרטיהן....</span>

<span dir="rtl">אבן עזרא (בערך 1100 ) בספרו "יסוד מורא" – פירוש מתמטי
פילוסופי</span>

<span dir="rtl">ועתה שים לבך כי האחד סוד כל חשבון, והנה איננו חשבון כי
הוא עומד בעצמו, ואין צורך לו לאשר הם אחריו, גם כל חשבון הוא מחובר
מאחדים.... על כן קראו חכמי התושיה האדם עולם קטן, וזה סוד מטטרון שר הפנים
וזה סוד שאמרו חז"ל בחמישה דברים, על כן כתוב בשיעור קומה, אמר רבי ישמעאל,
כל היודע שיעורו של יוצר בראשית מובטח לו שהוא בן העולם הבא, ואני ועקיבה
ערבים בדבר, ומזה הדרך יוכל המשכיל לדעת האחד, מפני שהכל בו הוא
דבק....</span>

<span dir="rtl">יהודה הלוי (בערך 1100) בספר "הכוזרי" – פירוש
פסיכולוגי</span>

<span dir="rtl">...ואין להרחיק כל מה שנאמר "בתמונת ה' יביט", "ויראו את
אלוהי ישראל", ומעשה מרכבה, אף לא "שעור קומה", בעבור מה שיש בו מהיכנס
מוראו בנפשות, וכמו שאמר: "ובעבור תהיה יראתו על פניכם"...</span>

<span dir="rtl">מתוך תשובות הרמב"ם (בערך 1150) – שלילה מוחלטת של
הספר.</span>

<span dir="rtl">לא חשבתי מעולם שהוא מחיבורי החכמים ז"ל, וחלילה להם, שזה
יהיה מהם. ואין הוא אלא חבור אחד הדרשנין היוונים ותו לא. וסוף דבר, למחוק
זה הספר ולכרות זכר ענינו מצוה רבה. "ושם אלהים אחרים לא תזכירו וכו'" והרי
מי שיש לו קומה הוא אלהים אחרים בלא ספק. וכתב משה.</span>

<span dir="rtl">יורדי מרכבה</span>

**<span dir="rtl">היכלות זותרטי.</span>**

**<span dir="rtl">הגיבור הוא ר' עקיבא הזמן יכול להיות מקביל לתלמוד או
לגאונים.</span>**

<span dir="rtl">אם אתה רוצה להתיחד בעולם לגלות לך רזי עולם וסתרי חכמה
הוי שונה את המשנה הזאת והוי זהיר בה עד יום פרישתך. אל תבין מה שלאחריך
ואל תחקור אמרי שפתותיך. מה שבליבך תבין ותדום כדי שתזכה ליופיות המרכבה.
‏</span>

<span dir="rtl">הוי זהיר בכבוד קונך ואל תרד לו. ואם ירדת לו אל תהנה
ממנו. ואים נהנית ממנו סופך להטרד מן העולם. "כבוד אלהים הסתר דבר". כדי
שלא תטרד מן העולם. ‏</span>

<span dir="rtl">אמר ר' עקיבא. באותה שעה שעליתי במרום נתתי סימן במבואות
הרקיע יותר ממבואות של ביתי וכשהיגעתי לפרגוד יצאו מלאכי חבלה לחבלני. אמר
להם הקב'ה הניחו לזקן הזה שהוא ראוי להסתכל בכבודי. ‏</span>

<span dir="rtl">"וארא כעין חשמל". שהוא נזקק ועומד ובורר מיורדי מרכבה בין
מי שהוא ראוי לראות את המלך ביופיו ובין מי שאינו ראוי לראות מלך ביופיו.
את מי שהוא ראוי לראות מלך ביופיו היו נותנים בלבו. כיון שאומרים לו. הכנס.
לא היה נכנס. וחוזרין ואומרים. הכנס. מיד נכנס. היו מקלסין לומר. פלוני
בוודאי ראוי לראות את המלך ביופיו. ‏</span>

<span dir="rtl">ומי שאינו ראוי לראות את המלך ביופיו היו נותנים בלבו.
וכיון שהיו אומ'. הכנס. היה נכנס. מיד סוחטין אותו ומשליכין אותו לתוך
ריגיון גחלים. ‏</span>

<span dir="rtl">ופתח היכל השישי היה נראה שטורדין בו מאה אלפי אלפים וריבי
רבבות גלי ים. ואין בו אפילו טיפה אחת מים. אלא מאויר זיו אבני שיש טוהר
שהיו סלולות בהיכל. שהיה זיו נורא ממים. והלא המשרתין עומדין כנגדו.
‏</span>

<span dir="rtl">ואם אמר. המים האילו מה טיבן. מיד רצין אחריו בסקילה
ואומרים לו. ריקה. מעכשיו אין אתה צופה בעיניך. שמא מזרעם של מנשקי עגל אתה
ואין אתה ראוי לראות את המלך ביופיו. ‏</span>

<span dir="rtl">אם כן בת קול יוצאת מהיכל השביעי והכרוז יוצא לפניך ותוקע
ומריע ותוקע לומר להן. יפה אמרתם. בוודאי מזרעם של מנשקי עגל הוא ואינו
ראוי לראות המלך ביופיו. ואינו זז משם עד שמפצעין את ראשו במגזרי ברזל.
‏</span>

<span dir="rtl">כסימן הזה יהיה לדורות שלא יתעה אדם בפתח היכל הששי ויראה
זיו אבני אויר אבנים וישאל ויאמר. מים הם. שלא יביא את עצמו לידי סכנה.
‏</span>

<span dir="rtl">מפני שאפילו אינו ראוי לראות את המלך ביופיו אינו שואלן על
אויר זיו אבני שיש טוהר שהיו סלולות בהיכל. לא היו מכלין אותו אלא דנין
אותו לכף זכות, לומר, אינו ראוי לראות המלך ביופיו. בו' היכלות היאך נכנס.
‏</span>

<span dir="rtl">אמר ר' עקיבא. פלני אלמני זכה ועמד בפתח היכל הששי וראה
זיו אויר אבנים ופתח פיו ב' פעמים ואמר. מים מים. בהרפסת העין חרכו את ראשו
ונהי עליו י'א אלפים מגזרי ברזל. כסימן הזה יהיה לדורות שלא יתעה אדם בפתח
היכל הששי וג'. "יי מלך". "יי מלך". וגו'.</span>

<span dir="rtl"></span>

<span dir="rtl">ובהיכל השביעי אופני אורה מזלפות אפיליטון ואפיפלסמון נקי.
ואופן כפול תוקע ומריע ותוקע לומר. כל מי שהוא ראוי לראות המלך ביופיו יכנס
ויראה. ‏</span>

<span dir="rtl">ואם כן היו, אופני גבורה מגפפין אותו, וכרובי הוד מנשקין
אותו, והחיות מנשאין אותו, והנוגה מרקד לפניו, והחשמל משורר לפניו, ורוח
זיו חיה מנשא אותו. ‏</span>

<span dir="rtl">עד שמעלין אותו ומושיבין אותו לפני כסא כבוד והוא מסתכל
ורואה את המלך ביופיו. ‏</span>

<span dir="rtl">ואילו שמות ז' השרים שומרי ז' פתחי היכלות. רגזאל יי השר.
רהיבירון יי השר. שקדהוזאיי יי השר. סגנסגאל יי השר. אשירוויליי יי השר.
טערוסיי יי השר. שהריאל יי השר. ‏</span>

<span dir="rtl">על היכל הראשון ממונה טטרוסיי יי השר. שר גאוה שהוא מתגאה
את מלכו. לפיכך ממונה בפתח היכל ו'. את מראה לו חותם וטבעת שחקוק עליה
נהפדריאל יי אלהי ישר' אבינו שבשמים. על היכל ז' היה ממונה שהריאל יי השר
שר גאה מתגאה איתו מלכו של עולם כמוהו. לפיכך הוא ממונה בפתח ז' היכל גאוה
היכל רוממה היכל שררה היכל נפלאות. ‏</span>

<span dir="rtl">האל הגדול הגבור והנורא החזק האמיץ האדיר והאביר. ‏</span>

<span dir="rtl">"דודי צח ואדום" וג' צבאות., "ראשו כתם פז" וג' ציבאות.,
"עיניו כיונים" וגו' צבאות., "לחייו כערוגת" וגו' ציבאות., "ידיו גלילי"
וגו' צבאות., "שוקיו עמודי שש" וגו' צבאות., "חכו ממתקים וכלו מחמדי' זה
דודי וזה ריעי". ‏</span>

<span dir="rtl">טחון טוב טוהר יה יוד יוד יה יה חסין יה. "קק'ק יוי
צבאות". ‏</span>

<span dir="rtl">המשנה הזו שנה אותה בכל יום אחר תפילה. ‏</span>

<span dir="rtl">  
</span>

<span dir="rtl">רב האי גאון (אחרון גאוני בבל, בערך שנת 1000)</span>

<span dir="rtl">מתוך "אוצר הגאונים"</span>

<span dir="rtl"> </span>

<span dir="rtl">שאלה</span>

**<span dir="rtl">לרבינו האי ז"ל. ודשאילתון: הא דתנו רבנן , זה ה"פרדס"
מה הוא? ובמה "הציץ ונפגע"? ופגיעה זו מה היא? ומה הוא "קיצץ בנטיעות"? ומה
הן נטיעות הללו? ור' עקיבא שנכנס לאיזה מקום נכנס? ומפני מה נכנס בשלום
ו"יצא בשלום"? אם תאמר מפני צדקתו, הנה גם בן עזאי וחבריו צדיקים הם. יפרש
לנו אדוננו הלכה זו, כי רבו הדעות.</span>**

<span dir="rtl">תשובה </span>

<span dir="rtl">**דעו, כי אנו מעודנו אין דרכנו לחפות על דבר ולפרש אותו
שלא מדעת מי שאמרו, כדרך שאחרים עושים. והרי אנו מפרשים לך דעתו של תנא זה,
ותוכן כוונתו ואמיתת מה שהיה סבור, ואין אנו ערֵבים עכשיו שהדברים הלכה**,
**ודאי משניות הרבה יש שאינן הלכה, ואנו מפרשין אותם אליבא דמאן דאתנון.
**</span>

<span dir="rtl"> </span>

**<span dir="rtl">ושמא אתה יודע כי הרבה מן החכמים היו סוברים, כי מי שהוא
הגון בכמה מידות זכורות ומבוארות, כשמבקש לצפות במרכבה ולהציץ בהיכלות של
מלאכי מרום יש לו דרכים לעשות: שישב בתענית ימים ידועים, ומניח ראשו בין
ברכיו ולוחש לארץ שירות ותשבחות הרבה שהן מפורשות. ובכן מציץ בפנימיו
ובחדריו, כמי שהוא רואה בעיניו היכלות שבעה, וצופה כאילו הוא נכנס מהיכל
להיכל ורואה מה שיש בו. ויש שתי משניות שהתנאים שונין אותן בדבר זה ונקראות
"היכלות רבתי" ו"היכלות זוטרתי".</span>**
