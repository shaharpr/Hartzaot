<span dir="rtl">תורת הסוד 9 קבלה נבואית</span><span dir="ltr"></span>

<span dir="ltr"></span>

<span dir="rtl">אברהם אבולעפיה (1240-1291) נולד בסרגוסה, ספרד.</span>

<span dir="rtl">נדד בארץ ישראל (עד עכו), יוון, איטליה, ברצלונה.</span>

<span dir="rtl">ב1270 חווה גילוי נבואי המצווה עליו להיפגש עם
האפיפיור.</span>

<span dir="rtl">חלק גדול מספריו הם ספרי הדרכה כיצד להגיע לנבואה על ידי
אותיות הקודש.</span>

<span dir="rtl">בין תלמידיו המקובלים ר' משה מבורגוש, ר' יוסף ג'קטיליה
ועוד.</span>

<span dir="rtl">המשיך בנדודיו באירופה.</span>

<span dir="ltr"></span><span dir="rtl">1280 הגיע לרומא לנסות להיפגש עם
האפיפיור, שסירב לראותו, רדף אחריו לסוריאנו, שם מת האפיפיור באופן פתאומי,
אבולעפיה נעצר אך שוחרר, ועבר לסיציליה. הקים בית מדרש.</span>

<span dir="rtl">נכבדי המקום פנו בשאלה לרשב"א על נביאותו של אבולעפיה,
והוא דחה אותה ופתח במלחמה נגדו. אבולעפיה נרדף למעשה.</span>

<span dir="rtl">כתב ספרים רבים. חלק מספריו נשארו בכתבי יד כחמש מאות שנה,
כנראה בגלל חרם הרשב"א, שהיה בזמנו גדול הדור.</span>

<span dir="ltr"></span>

<span dir="rtl">מתוך "זאת ליהודה" - אברהם אבולעפיה</span>

<span dir="ltr"></span>

<span dir="ltr"></span><span dir="rtl">....ואומר כי
<u>הקבלה</u></span><span dir="ltr"></span> <span dir="rtl">הזאת הנעלמת
מהמון הרבנים המתעסקים בחכמת התלמוד נחלקת תחלה לשני חלקים בכלל,</span>

<span dir="rtl">והם חלקי דעות השם על דרך עשר ספירות הנקראות נטיעות אשר
המפריד ביניהם מקצץ בנטיעות</span>

<span dir="rtl">והם המגלים סוד
<u>הייחוד</u></span><span dir="ltr"></span> <span dir="rtl">וחלק ידיעות
השם על דרך כ"ב אותיות אשר מהם ומנקודותיהם ומטעמיהם הורכבו השמות והחותמת
והם המדברים עם הנביאים בחלומות ובאורים ותומים וברוח הקודש
ובנבואות,</span>

<span dir="rtl">ושני החלקים האלה אינם <u>מורגשים ולא מושכלים ראשונים ולא
מפורסמים</u></span><span dir="ltr"></span> <span dir="rtl">וע"כ הם
נעלמים מרוב החכמים...</span>

<span dir="ltr"></span>

<span dir="rtl">מושגים מפילוסופית ימי הבינים – דרכי קבלת טענות:</span>

<span dir="ltr"></span>

<span dir="rtl"><u>מורגשים</u></span><span dir="ltr"></span>
<span dir="rtl">– אמפיריים, נקלטים על ידי החושים.</span>

<span dir="rtl"><u>מושכלים</u></span><span dir="ltr"></span>
<span dir="rtl">– מוכחים על ידי ההגיון מהנחות קודמות.</span>

<span dir="rtl"><u>מושכלים ראשוניים</u></span><span dir="ltr"></span>
<span dir="rtl">– אקסיומות, הנחות הגיוניות שאינן ניתנות להוכחה.</span>

<span dir="rtl"><u>מפורסמים</u></span>
<span dir="ltr"></span><span dir="rtl">– נכונים בגלל שהכל מסכימים
להם.</span>

<span dir="rtl"><u>בדרך הקבלה</u></span><span dir="ltr"></span>
<span dir="rtl">– שהגיעו אלינו מהדורות הקודמים, בדרך כלל, ובסופו של דבר
מהתגלות אלוהית. לפעמים ההתגלות אינה עתיקה, גילוי אליהו למשל.</span>

<span dir="ltr"></span>

<span dir="rtl">ייחוד – מילה בעלת משמעויות שונות: קרבה בין איש ואישה
במקום סגור (איסור הלכתי לגבי לא נשואים), הכרת אחדות האל (בעיקר
בפילוסופיה), ההתכוונות והתאחדות עם האל (כנראה כאן, בקבלה הנבואית), זיווג
ספירות (בקבלה המאוחרת יותר בעיקר בחסידות).</span>

<span dir="ltr"></span>

<span dir="rtl">אברהם אבולעפיה מתוך ספרו "חיי עולם הבא"</span>

<span dir="ltr"></span>

<span dir="rtl">הכון לקראת אלהיך ישראל. הכן עצמך וייחד לבבך וטהר גופך
ובחר לך מקום מיוחד שלא ישמע קולך לשום אדם בעולם. והיה יחיד ומיוחד
ומתבודד מבלי אחר, ושב בחדר או בעליה ואל תגלה סודך לשום אדם. ואם תוכל
שתעשהו בבית אפל מעט עשהו. ואמנם הטוב והישר שתעשהו בלילה. והזהר
לפנות</span>

<span dir="rtl">מחשבתך מכל הבלי עולם באותה שעה שאתה מכין את עצמך לדבר עם
בוראך, ואתה מבקש שיודיעך גבורותיו. ותתעטף בטלית ושים תפילין בראשך ובידיך
אם תוכל כדי שתהיה ירא וחרד מפני השכינה אשר היא עמך אז בעת ההיא. ונקה
עצמך ובגדיך, ואם תוכל יהיו כולם בגדים לבנים, כי כל זה מועיל</span>

<span dir="rtl">לכוונת היראה והאהבה מאד מאד. ואם יהיה בלילה הדלק נרות
הרבה עד שיאירו עיניך יפה יפה. ואחר כך תיקח בידך דיו ועט ולוח. וזה יהיה
לך לעד שאתה בא לעבוד את עבודת ה' אלוהיך בשמחה ובטוב לבב. והחל לצרף
אותיות מעטות עם רבות, והפכם וגלגלם במהירות עד אשר יחם לבבך בגלגוליהם,
ושים לבך בתנועתם ובמה שתוליד בגלגולם. וכשתרגיש בך שכבר</span>

<span dir="rtl">חם לבבך מאד מאד בצירופים והבינות מהם עניינים חדשים אשר
לא השגתם בקבלה אנושית ולא ידעתם מעצמך מתוך העיון השכלי, וכבר אתה מוכן
לקבל השפע. והשפע נשפע עליך ומעוררך בדברים רבים זה אחר זה, הכן
מחשבתך</span>

<span dir="rtl">האמיתית לצייר את השם יתברך שמו ואת מלאכיו העליונים,
לציירם בלבבך כאילו הם בני אדם, עומדים או יושבים סביבך ואתה ביניהם כמו
שליח שהמלך ועבדיו רוצים לשלחו והוא (השליח) מוכן לשמוע מפי מי מהם ישמע
דבר השליחות, ..... ופתור העניין אשר תשמע לפתרון המעולה ולקרוב אשר תוכל.
וכפי מה שתבין ממנו תדין בעצמך, וגם באחרים לכל מה שיאמרו לך.</span>

<span dir="ltr"></span>

<span dir="ltr"></span>

<span dir="rtl">ודע כי כל מה שיתחזק אצלך השפע השכלי הנכבד יחלשו</span>

<span dir="rtl">איבריך החיצוניים והפנימיים, ויתחיל כל גופך להשתער
שערה</span>

<span dir="rtl">חזקה עד מאד. עד שתחשוב בעצמך שעל כל פנים תמות בעת</span>

<span dir="rtl">ההיא....</span>

<span dir="ltr"></span>

<span dir="ltr"></span>

<span dir="rtl">תשובת הרשב"א לשאלה שנשלחת אליו</span>

<span dir="ltr"></span>

<span dir="rtl">ומעין אלה ראיתי ושמעתי. ואחד מהם היה אותו הנבל, שם רשעים
ירקב, אותו אברהם אבולעפיה ששם שמו נביא ומשיח בסיציליה, ופיתה בכזביו כמה
מבני ישראל, ולולי שסגרתי הפתח בפניו, בחמלת השם, עם רוב כתבי וכתבי קהילות
הקודש, כמעט שהתחיל והיה מכלה ברוב דבריו הדמיוניים והכוזבים, שהיו כחוכמות
רמות לאוויל, ושנתן דעתו עליהם כמה ימים ובהתמדת מה שהיה מרגיל עצמו בו,
ולוקח הכתובים ודברי החכמים גימטריאות, ומערב בהם מעט דברים אמיתיים לקוחים
מספרי החכמה.</span>

<span dir="ltr"></span>

<span dir="rtl">מתוך "זאת ליהודה" אברהם אבולעפיה</span>

<span dir="ltr"></span>

<span dir="rtl">ואמנם כתבתי ג"כ זאת האגרת השנית להודיע לכם אחי כי מה
שחשב הרב ר' שלמה ב"ר אברהם ז"ל בן אדרת על עניני או מה ששמע היה הכל הבל
ורעות רוח, והראייה על זה שאני ש"ל כבר סדרתי למודי ולמדתי המקרא ודקדוקי
הפעולה די ספקי עד שחברתי בדקדוק עוד ספרים מספיקים ללומדיהם עד שיקראו
בעלי דקדוק בדורינו זה כל יודעם כפי הצורך, ולמדתי תלמוד גמר(א) ופסק משני
מורים עד שהספיק לי ממנו לדעת קצת המצות, ולמדתי דרשות ואגדות וברייתות
למוד בינוני, ולמדתי הגיון וחכמת הטבע וקצת הלמודים בלי עמקה, ולמדתי חכמת
האלוהות על דרך המחקר, ולמדתי מקצת חכמת הרפואות מפני ידיעת עניני הגופים
והתחלפותם בעבור שיש לה מבוא גדול בחכמת הטבע וכן חולין, ולמדתי המורה
הנקרא מורה הנבוכים מורה באמת בעומקה מופלאה עם סתריו ועמו המלמד וספר
האמונות לר' סעדיה וספר חובת הלבבות לרבינו בחיי, וכל אלה עם ספרי אברהם בן
עזרא בחכמתו הניעוני והביאוני לבקש סוד הספירות והשמות ודרכי החותמת
(החכמות):  
  
וכל הנזכר לפני דעתי לא הביאני אל תפארת הנבואה אבל הביאני אל התהללות
החכמה וכבר נאמר אל יתהלל חכם בחכמתו, <u>אבל בהגיעי אל השמות ובהתירי קשרי
החותמת נגלה אלי אדון הכל וגלה לי את סודו והודיעני עד קץ הגלות וזמן התחלת
הגאולה על גואל הדם, ואז הכריחני להתבאר בנבואה והביאני לדבר ולחבר בחכמות
גם בתושבחות מופלאות מחודשות ושירות נעימות.</u></span>

<span dir="ltr"></span>

<span dir="rtl">ועתה הכריחני לדבר עמך בזה המעט הכתב ששלח הרב לבני פלירמו
לר' אחיטוב שהיה מלא נאצות ולא היה שום דבר חכמה כי אם חרופים וגדופים
כמנהג הנערים הקטנים שאינם בעלי דעת עד שרבים מרואיו הכחישו חתימת ידו
וקראוה מזויף ואמנם אני שהכרתי מדבריו ענינים ידועים לענות לו על דבריו
להודיע לך והדומים לך שהדברים שחשב או ששמע היו להפך, <u>ולפיכך אודיעך
שבעלי הקבלה הספירות חשבו לייחד השם ולברוח מאמונת השלוש ועשרוהו וכמו
שהגוים אומרים הוא שלשה והשלשה אחד כן מקצת בעלי הקבלה מאמינים ואומרים כי
האלוהות עשר ספירות והעשרה הם אחד, והנה הם רבוהו תכלית הריבוי והרכיבוהו
תכלית המרכבה </u></span><span dir="ltr"></span><span dir="rtl">....
והיודעים לחלק הספירות ולכוללן יודעים שהספירות הם תשע נטיעות רמז לתשע
מראות שראה יחזקאל הנכללות בפסוק אחד והעשירי שורש האילן אם האחד פרי האילן
או האחד שורש האילן והעשירי יהיה קודש לה' והוא הפרי....</span>

<span dir="ltr"></span>

<span dir="rtl">מתוך "גן נעול" פירוש לספר יצירה (אברהם אבולעפיה)</span>

<span dir="ltr"></span>

<span dir="rtl">וממה שכתבתי בגלגולי עניינים רבים מדולגים ומקופצים מזה אל
זה ורמוזים תבין כונתי בזו ההקדמה. ועתה אשוב אל ענייני ואומר שכבר קמו עלי
אנשים רבים שהם חכמים גדולים מחכמי ישראל במקומות הרבה. ויש מהם
שהיו</span>

<span dir="rtl">בקיאים בראשי פרקים מדרכי הקבלה. ויש מהם שלא שמעו ממנה
דבר לעולם. ויש מהם ששמעוה וגינוה, יש מי שגינה אותה מרוב מעלתה ומעוט שכלו
ויש מי שגלה עדות אמונתו בה, וגנה אותה מפני שלא האמין בה וחשב שאינה אמת
בשום פעם. ואני איני מגנה אחד מאלו כולם שאינו פלא שיכחישוה אותם שלא ידעוה
ולא שמעוה כלל. <u>כי אפילו היודעה והמכירה מסתפק בה מאד אם היא אמת אם
לא</u></span><span dir="ltr"></span><span dir="rtl">. וזה יקרה בהכרח
טבעה למי שלא הוציא שכלו מן הכח אל הפועל בה. <u>אבל מי שיצא שכלו בה מן
הכח אל הפועל הנבואי,</u></span><span dir="ltr"></span>
<span dir="rtl">אי אפשר לו להכחיש דבר ממנה בשום פעם בעולם לעולם.</span>

<span dir="ltr"></span>

<span dir="rtl">מן הכוח אל הפועל – מימוש, מושג יסודי בפילוסופיה
אריסטוטלית.</span>

<span dir="ltr"></span>

<span dir="rtl">תיאוסופיה (ידיעת האל, מבנה האלוהות, הספירות, יחסים בתוך
חלקי האלוהות, מיתולוגיה)</span>

<span dir="rtl">תיאורגיה (השפעה על המערכת האלוהית, תיקון, ייחוד).</span>

<span dir="rtl">מיסטיקה (הקירבה לאל, ראיית האל, ההתמזגות עם האל, ספרות
ההיכלות, קבלה נבואית, דבקות חסידית)</span>

<span dir="rtl">קבלה מעשית (ניצול הידע התיאוסופי להישגים בעולם החומרי,
כישוף, קמעות, השבעות, פולסא דנורא...).</span>

<span dir="ltr"></span>

<span dir="rtl">הקושי בהבחנות:</span>

<span dir="rtl">תפילה (ואפילו קיום מצוות) - על פי השקפת המאמין,
תיאורגיה, מיסטיקה, ואפילו קבלה מעשית...</span>

<span dir="ltr"></span><span dir="rtl">("לשם ייחוד קודשה בריך הוא
ושכינתיה" - כפתיחה לתפילות ולמצוות)</span><span dir="ltr"></span>
