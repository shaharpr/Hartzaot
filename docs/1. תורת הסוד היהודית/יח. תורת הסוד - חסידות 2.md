**<span dir="rtl"><u>תורת הסוד 18 חסידות 2</u></span>**

**<span dir="rtl"><u>ר' נחמן מברסלב.</u></span>**

**<span dir="rtl">נינו של הבעש"ט.</span>**

**<span dir="rtl">נולד ב 1772 ונפטר בגיל 38.</span>**

**<span dir="rtl">בגיל 18 אסף קבוצת חסידים, השמיע ביקורת על אדמו"רים
אחרים והסתכסך איתם.</span>**

**<span dir="rtl">בעיקר ידוע הריב שלו עם "הסבא משאפולי" (אריה
לייב).</span>**

**<span dir="rtl">בגיל 26 הוא נוסע לארץ ישראל, עובר בעכו, חיפה, וגר מספר
חודשים בטבריה.</span>**

**<span dir="rtl">יוצא מהארץ בקושי (תקופת מצור נפוליון על עכו) ומבלי
להגיע לירושלים.</span>**

**<span dir="rtl">בגיל 30 הוא הופך לאדמו"ר בברסלב.</span>**

**<span dir="rtl">שני בניו נפטרים בגיל צעיר. ארבע בנותיו צעירות בזמן
מותו.</span>**

**<span dir="rtl">ביתו ובית מדרשו בברסלב נשרפו כליל בשנתו
האחרונה.</span>**

**<span dir="rtl">סבל ממחלת השחפת, ונפטר ממנה בגיל 38, בעיר אומן אליה
עבר בחודשי חייו האחרונים, ושם כידוע הוא קבור.</span>**

**<span dir="rtl">סיסמתו הידועה: צריך להיות בשמחה תמיד.</span>**

**<span dir="rtl">חסידות ברסלב היתה קטנה בחייו ואחרי מותו, ונשארה ללא
יורש וללא חצר, אלא עם רבנים שידעו להסביר את תורתו.</span>**

**<span dir="rtl">פריחה גדולה לחסידות זו רק בסוף המאה העשרים.</span>**

**<span dir="rtl">"ליקוטי מוהר"ן" הוא ספר דרשות נכתב על ידי תלמידו בזמן
אמת ואושר על ידו. הדרשות מסורבלות, ומלאות אסוציאציות.</span>**

**<span dir="rtl">כמו כן הוא מפורסם במעשיות שלו, שגם הם נכתבו
מפיו.</span>**

**<span dir="rtl"><u>ליקוטי מוהר"ן סימן פ"ח - התפיסה העצמית של ר'
נחמן.</u></span>**

<span dir="rtl">המכסה שמים בעבים המכין לארץ מטר (תהלים קמ"ז):</span>

<span dir="rtl">הנה ידוע, כי ההשפעות והברכות אי אפשר להם לבוא לעולם אלא
על ידי הצדיק. כי הצדיק יש לו ידים במה לקבלם, דהינו אהבה ויראה, כי הם
הידים לקבל בהם כל ההשפעות וכל הברכות. וצריך הצדיק כזה לגנז האהבה והיראה,
כדי שלא יקטרגו המקטרגים עליו, ויגזלו ממנו ההשפעות. וזהו המכסה שמים
בעבים, הינו אש ומים. הינו כשהצדיק יכול לכסות שמים, הינו אש ומים, הינו
האהבה והיראה שלו. אזי, המכין לארץ מטר, הינו שיכול להמשיך כל הברכות, שהם
בחינת מטר:</span>

<span dir="rtl">אך כשהצדיק הוא מפרסם גדול, אזי המקטרגים יודעים ומשגיחים
עליו היטב, ואינם מניחים לו להוריד השפע. והקדוש ברוך הוא נותן בלב צדיק
אחר להחזיק עליו במחלקת כדי לכסותו, ושיוכל להוריד השפע. וזהו 'מחלקת שהוא
לשם שמים', הינו לשם צדיק, שהוא מכנה בשם שמים, מחמת שיש לו אהבה ויראה.
הינו לשם שמים, האהבה ויראה. וכדי להכין מטר, שהוא בחינת השפעות
וברכות:</span>

**<span dir="rtl">(ספירת יסוד = צדיק = יוסף, אבל כל שש הספירות שסביב
תפארת, ויסוד ביניהן, נקראים שמים, ולכן צדיק = שמים זו כנראה הרחבה שלו)  
</span>**

**<span dir="rtl"><u>סימן ל"ג - עבודה בגשמיות, התבססות על תורת האר"י שלא
במפורש</u></span>**

<span dir="rtl">וצריך לדעת, ש"מלא כל הארץ כבודו". ולית אתר פנוי מנה.
ואיהו ממלא כל עלמין וסובב כל עלמין. ואפלו מי שעוסק במשא ומתן בעכו"ם, לא
יכול להתנצל ולומר, אי אפשר לעבד את השם יתברך מחמת עביות וגשמיות שנופל
תמיד עליו, מחמת העסק שעוסק תמיד עמהם. כי כבר גלו לנו חכמינו, זכרונו
לברכה, שבכל דברים גשמיים, ובכל לשונות העכו"ם, יכול למצא בהם אלקות. כי
בלא אלקותו אין להם שום חיות וקיום כלל, כמו שכתוב (נחמיה ט'): "ואתה מחיה
את כלם". לבד שהחיות ואלקות הזה שם בצמצום גדול ובמעוט, רק כדי חיונו
להחיותו ולא יותר. כי הקדוש - ברוך - הוא צמצם את אלקותו בצמצומים רבים
ושונים, מראשית המחשבה עד נקדת המרכז של עולם הגשמי, ששם מדור
הקלפות:</span>

<span dir="rtl">  
</span>

**<span dir="rtl"><u>סימן ס"ב – הקליפות והניצוצות. גישה חיובית
למתגיירים, וגישה סגפנית של ר' נחמן.</u></span>**

<span dir="rtl">ועקר שלמות וקשוטי אמונה, הינו לקרב דוקא המרחקים, בחינת
(צפניה ג): "לקרא כלם בשם ה'", אפלו עכו"ם יקרבו לאמונות ישראל, ולעבדו שכם
אחד:</span>

<span dir="rtl">ולהשלים את האמונה, הינו לקרב את הרחוקים כנ"ל, צריך מתחלה
להעלות ניצוצי אותיות הדבור. וכשנתבררו אותיות הדבור, אזי הופך את עצמו
הדבור, ומלקט הניצוצות הקדשה מבין הקלפות, ונשארים הקלפות בלא חיות. ואז
העכו"ם שיניקתם מהקלפות, כשרואים שאין להם חיות, אזי משליכים את אמונתם,
בחינת (ישעיה ב): "ביום ההוא ישליך האדם את אלילי כספו ואת אלילי זהבו",
ומדביקים את עצמם לאמונת ישראל. וזה בחינת (שם בצפניה): "אז אהפך אל העמים
שפה ברורה".....</span>

<span dir="rtl">ולהעלות ניצוצי הדבור, צריך לתענית. וזה בחינת (תהלים
ק"ז): "מדרך פשעם ומעונותיהם יתענו" וכו', אזי: "ישלח דברו". כי עקר תקון
הדבור, הוא על - ידי התענית. כי עקר יניקת הקלפות, אינו אלא מאחורי הקדשה.
.... וכל התאוות הם בחינת קלפות, כי התאוות הם מותרות, כי בלא התאוות יכול
הגוף להתקים, נמצא שהם מותרות לקיום הגוף. כמו הקלפות הם מותרות, כי עקר
אינו אלא הפרי. והקלפות הם מותרות. וכשמתגברים התאוות על האדם, הוא התגברות
הקלפות על הקדשה:</span>

<span dir="rtl">וראשי התאוות הם שלשה שרי פרעה, 'שר המשקים' ו'אופים'
ו'טבחים', שהם: 'קנה' ו'ושט' ו'ורידין' (ב). שהם בחינת תאוות אכילה ושתיה,
שהם ראשים, שכל התאוות נמשכים אחריהם....</span>

**<span dir="rtl"><u>סימן ס"ד – ניתוח שאלת האפיקורסות על פי תורת האר"י.
(ר' נחמן עצמו ספקן לפעמים).</u></span>**

<span dir="rtl">כי השם יתברך מחמת רחמנותו ברא את העולם, כי רצה לגלות
רחמנותו, ואם לא היה בריאת העולם על מי היה מראה רחמנותו. ועל כן ברא את כל
הבריאה מתחלת האצילות, עד סוף נקדת המרכז של עולם הגשמי, כדי להראות
רחמנותו. וכאשר רצה השם יתברך לברא את העולם, לא היה מקום לבראו מחמת שהיה
הכל אין סוף. על - כן צמצם את האור לצדדין, ועל ידי הצמצום הזה נעשה חלל
הפנוי. ובתוך החלל הפנוי הזה, נתהוו כל הימים והמדות, שהם בריאת העולם (כמו
שכתוב בעץ - חיים בתחלתו):</span>

<span dir="rtl">וזה החלל הפנוי, היה מכרח לבריאת העולם. כי בלתי החלל
הפנוי, לא היה שום מקום לבריאת העולם כנ"ל. וזה הצמצום של החלל הפנוי, אי
אפשר להבין ולהשיג, כי אם לעתיד לבוא. כי צריך לומר בו שני הפכים, יש ואין.
....</span>

<span dir="rtl">ודע, שיש שני מיני אפיקורסית. יש אפיקורסית, שבא מחכמות
חיצוניות, ועליו נאמר (אבות פרק ב): 'ודע מה שתשיב לאפיקורוס'. כי
האפיקורסית הזאת יש עליה תשובה, כי זאת האפיקורסית בא מחכמות חיצוניות, שהם
באים ממותרות, מבחינות שבירת כלים. כי מחמת רבוי האור נשתברו הכלים, ומשם
נתהוו הקלפות כידוע. וחכמות חיצוניות באים משם, הינו משבירת כלים, ממותרות
פסלת הקדשה. כמו אצל האדם, יש כמה מיני מותרות ופסלת, כגון צפרנים ושער
וזעה, ושאר פסלת ומותרות, כן כל חכמה חיצונה בא ממותרות ופסלת ידועה של
הקדשה, וכן כשוף בא ממותרות ופסלת ידוע. ועל כן מי שנופל לאפיקורסית הזאת,
אף שבודאי צריך לברח ולהמלט משם. אך אף - על - פי - כן מי שנופל לשם, אפשר
לו למצא הצלה לצאת משם. כי יוכל למצא שם את השם יתברך, אם יבקשהו וידרשהו
שם. כי מאחר שהם באים משבירת כלים, יש שם כמה ניצוצות הקדשה, וכמה אותיות
שנשברו ונפלו לשם כידוע....</span>

<span dir="rtl">אבל יש עוד מין אפיקורסית, והם החכמות שאינם חכמות. אלא
מחמת שהם עמקים ואינם משיגים אותם, ומחמת זה נראים כחכמות. כמו למשל כשאחד
אומר סברא שקר בגמפ"ת \[גמרא, פרוש רש"י, תוספות\], ומחמת שאין למדן לישב
הקשיא שבא על - ידי סברא זו, על - ידי - זה נדמה שאמר סברא וחכמה גדולה, אף
שבאמת אינו סברא כלל.... ובאמת אי אפשר לישב אלו הקשיות, כי אלו הקשיות של
אפיקורסית הזאת, באים מחלל הפנוי, אשר שם בתוך החלל הפנוי אין שם אלקות
כביכול. ועל כן אלו הקשיות הבאים משם, מבחינת חלל הפנוי, אי אפשר בשום אפן
למצא להם תשובה, הינו למצא שם את השם יתברך. כי אלו היה מוצא שם גם כן את
השם יתברך, אם - כן לא היה פנוי, והיה הכל אין סוף כנ"ל. ועל כן על
האפיקורסית הזאת, נאמר (משלי ב): "כל באיה לא ישובון". .....</span>

<span dir="rtl">רק ישראל על - ידי אמונה עוברים על כל החכמות, ואפלו על
האפיקורסית הזאת הבא מחלל הפנוי. כי הם מאמינים בהשם יתברך בלי שום חקירה
וחכמה, רק באמונה שלמה.</span>

<span dir="rtl">  
</span>

**<span dir="rtl"><u>סימן ע"ה - שימוש בתיאורגיה של מיין נוקבין לתורת
מוסר, חשיבות השלום.</u></span>**

<span dir="rtl">כי כשיש מחלקת, צריכין לעשות שלום. וזה העושה שלום, הוא
בבחינת העלאת מיין נוקבין. כי כשנופל לאדם איזה קשיא, הוא בחינת מחלקת. כי
חלוק לבו, ואינו מבין הדבר. כי נראה לו כאלו הדברים סותרין זה את זה,
וחולקין זה על זה. והתרוץ הוא בחינת העושה שלום, כי על - ידי התרוץ הוא
עושה שלום בין הדברים הנראים כחולקים וסותרים זה את זה, וזהו בחינת העלאת
מיין נוקבין. \[כי עקר בחינת העלאת מיין נוקבין, הוא בחינת השתוקקות ואהבה
שמעורר אחד לגבי חברו. כגון כשאחד משתוקק להשם יתברך, או לנסע לצדיק אמתי,
זהו בחינת העלאת מיין נוקבין, שעל - ידי - זה מתחברין ומתקשרין להשם יתברך
ולצדיקיו. נמצא שזה העושה שלום, שמכניס אהבה בלב כל אחד לגבי חברו, ומקרבם
יחד, ועושה שלום ביניהם, זהו בחינת העלאת מיין נוקבין\].</span>

<span dir="rtl">  
</span>

**<span dir="rtl"><u>סימן פ – שוב הדגשת השלום, הפעם עם סימבוליקה מעשר
הספירות. ספירת צדיק כמאחדת את החסד והגבורה.</u></span>**

<span dir="rtl">ה' עז לעמו יתן ה' יברך את עמו בשלום (תהלים כ"ט):</span>

<span dir="rtl">הנה ידוע שגדול השלום, כמו שדרשו רבותינו, זכרונם לברכה
(עקצין פרק ג'): 'שלא מצא הקדוש - ברוך - הוא כלי מחזיק ברכה אלא השלום'.
ומה הוא השלום, שמחבר תרי הפכים. כמו שדרשו רבותינו, זכרונם לברכה (זהר
ויקרא דף י"ב:) בפסוק: "עושה שלום במרומיו", כי זה המלאך מאש וזה ממים, שהם
תרי הפכים כי מים מכבה אש, והקדוש - ברוך - הוא עושה שלום ביניהם ומחברם
יחד. והוא בחינת יוסף, כי יוסף מחבר תרי הפכים, חסדים וגבורות. לכך נאמר
ביוסף (בראשית ל"ז):</span>

<span dir="rtl">"ויבא יוסף את דבתם רעה", הוא בחינת גבורות. כי 'שמאל
דוחה' (סוטה מ"ז) "את אחי אנכי מבקש" (בראשית שם), הוא בחינת חסדים, כי
'ימין מקרבת' (סוטה שם) וכתיב (בראשית מ"ב): "ויוסף הוא השליט", הוא בחינת
גבורות. "הוא המשביר לכל עם הארץ", זה בחינת חסדים.</span>
