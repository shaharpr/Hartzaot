**<span dir="rtl"><u>תורת הסוד 16 שבתאות</u></span>**

<span dir="rtl">שבתאי צבי (1626-1676)</span>

<span dir="rtl">נולד באיזמיר.</span>

<span dir="rtl">למד תורה, והוסמך כ"חכם", אך הרבה לעסוק בקבלה (ספר הזוהר
וספרים מוקדמים), וגם בסיגופים.</span>

<span dir="rtl">נישא פעמיים והתגרש כי לא התקרב לנשותיו.</span>

<span dir="rtl">מקובל על כל החוקרים שסבל ממניה דפרסיה קיצונית.</span>

<span dir="rtl">מ 1648 החל להכריז על עצמו כמשיח, ופעל פעולות מוזרות
בפומבי (ביטא הרבה את השם המפורש, ניסה לעצור את השמש כיהושע, ועוד)</span>

<span dir="rtl">בתחילה התעלמו חכמי איזמיר, אך בערך ב 1651 גרשו אותו
מהעיר.</span>

<span dir="rtl">נדד לסלוניקי, ושם אירגן לעצמו טקס נישואין עם ספר התורה,
וגורש גם משם.</span>

<span dir="rtl">בקושטא חגג את שלוש הרגלים ביום אחד. ועוד ועוד.</span>

<span dir="rtl">ב 1658 חזר לאיזמיר. שקע בדיכאון, ואחיו שלחו אותו לארץ
ישראל.</span>

<span dir="rtl">עבר במצרים ושם, ראש יהודי מצרים, רפאל יוסף התפעל ממנו,
וכנראה תמך בו.</span>

<span dir="rtl">שם התחתן עם זונה "שהתגלה לה " שתהיה אשתו של
המשיח.</span>

<span dir="rtl">עבר לירושלים ונבחר שם לשד"ר שייצא למצרים, כנראה בזכות
קשריו עם רפאל יוסף.</span>

<span dir="rtl">ב 1664 נסע למצרים, אסף כסף, וחזר דרך עזה שם נפגש עם נתן
העזתי.</span>

<span dir="rtl">נתן העזתי (1643- 1680)</span>

<span dir="rtl">יליד ירושלים, למד בישיבות ירושלים. התחתן ב 1664 ועבר
לעזה.</span>

<span dir="rtl">עסק רבות בקבלה בעיקר כתבי האר"י.</span>

<span dir="rtl">הרבה בחלומות וחזיונות, שבאחד מהם נתגלה לו דמות שבתי
צבי.</span>

<span dir="rtl">התפרסם כנביא ורבים הגיעו אליו לחפש את דרכם.</span>

<span dir="rtl">  
</span>

<span dir="rtl">מכתבי שבתי צבי עצמו:</span>

<img src="media/image1.emf" style="width:7.45704in;height:2.55208in" />

<img src="media/image2.emf" style="width:7.40349in;height:4.51042in" />

<span dir="rtl">  
</span>

**<span dir="rtl">לאחר הפגישה שולח נתן העזתי מכתבים לתפוצות
שונות:</span>**

<span dir="rtl">אחינו בית ישראל: ידוע להוי לכם שנולד משיחנו בק"ק סמירנה
(=איזמיר) נקרא בשמו שבתי צבי, אשר במהרה תגלה מלכותו, ויקח כתר מלכות מראש
מלך ישמעאל וישים על ראשו, והמלך ילך אחריו כעבד כנעני כי לו המלוכה. ואחר
זה יהיה משיחנו נעלם מעיני כל ישראל לא ידעו אנה לכתו אם חי הוא אם מת.
ומשיחנו ילך מעבר הנהר
[סמבטיון](https://he.wikipedia.org/wiki/%D7%A1%D7%9E%D7%91%D7%98%D7%99%D7%95%D7%9F),
וגם משה רבנו עליו השלום נולד לו בת בשמה
רבקה[<sup>\[13\]</sup>](https://he.wikipedia.org/wiki/%D7%A9%D7%91%D7%AA%D7%99_%D7%A6%D7%91%D7%99#cite_note-13)
אשר ייקח אותה משיחנו לאשה, ומשה רבינו מצפה ביאת משיחנו, וכשיבוא משיחנו
אצלו ויעברו עד בני רכב או בני משה ועשרת השבטים את הנהר סמבטיון אשר ידוע
שמעולם לא עבר אדם שם, כי בכל ימות השבוע הוא רץ ונמהר זורק אבנים גדולות
רק בשבת בו ינוח, וכשאדם רוצה לעבור שם בשבת כשבא אצל היהודים עשרת השבטים
סוקלין אותו יען אשר חילל את השבת, כדין תורתנו הקדושה. אבל כשיעבור משיחנו
עם משה רבנו ועשרת השבטים אז ינוח ויעמוד מלזרוק עד אשר יעברו כל היהודים
ואז יתחיל כמנהגו הראשון לזרוק. ואז ירד מן השמים אריה דבי עילאה ופרומביא
שבפי האריה יהיה נחש עם שבעה ראשים, ואש תצא מפי האריה. וירכב משיחנו
ויוליך משיחנו את משה רבנו ואת כל היהודים לירושלים, ובדרך יפגע בם [גוג
ומגוג](https://he.wikipedia.org/wiki/%D7%92%D7%95%D7%92_%D7%95%D7%9E%D7%92%D7%95%D7%92)
ועמו עם כחול אשר על שפת הים הולך ללחום עמו. ומשיחנו שבתי צבי לא בחנית
ובחרב ילחם, רק ברוח שפתיו ימית רשע ויפיל אותם ארצה בדברי אלהים חיים.
ובבוא משיחנו ומשה רבנו עם כל היהודים לירושלים, אז ירים ה' אלהינו את בית
המקדש מן השמים, בנוי בזהב ואבנים טובות המאירים כל קרתא דירושלים. ומיד
יקריב משיחנו קרבנות לה', ואחר זה תהיה תחיית המתים בכל העולם, ומי יכול
להאריך באלו הדברים כי רזין הם ולא ניתנו ליגלות לכל אדם, רק עין בעין יראו
בשוב ה' את שיבת ציון. וכתבתי לכם תכף הדבר למען תדעו כי במהרה תזכו
לגאולה. כה דברי נתן בנימין אשכנזי</span>

**<span dir="rtl">שבתי צבי עצמו, ממשיך לירושלים, וממשיך במנהגיו המוזרים
עד שהוא מגורש גם מירושלים.</span>**

**<span dir="rtl">הוא מתחיל במסע לאיזמיר, עובר בצפת דמש וחלב. בינתיים
מפורסמות איגרותיו של נתן העזתי ברחבי העולם היהודי ומתקבלות
בהתלהבות.</span>**

**<span dir="rtl">תהליך של התנבאות רבנים, חזרה בתשובה.</span>**

**<span dir="rtl">באיזמיר החל בהתפרעויות שונות, כולל התפרצות לבית כנסת,
השתלטות על מהלך התפילה באופן לא מסורתי, הגיית השם המפורש, הכתרת כל מיני
אנשים למלכים במקומות שונים בעולם, קללות נגד הרבנים המקומיים,
ועוד...</span>**

**<span dir="rtl">בכל זאת רוב יהודי העיר עברו לצידו. והוא יצא לכיוון
קושטא להסיר את כתרו של השולטן.</span>**

**<span dir="rtl">כשהגיע לקושטא, הווזיר הגדול הורה לעוצרו, ולבסוף החליט
לא להרוג אותו אלא לאלץ אותו להתאסלם.</span>**

**<span dir="rtl">נוצר משבר גדול בחברה היהודית. הרוב עזב את התקווה
המשיחית הזאת, אך קבוצות משיחיות נותרו (ביניהם הדונמה בתורכיה, וכאלה
שהפכו פרנקיסטים במזרח אירופה).</span>**

**<span dir="rtl">  
</span>**

**<span dir="rtl">מתוך: זכרונות גליקל בת לייב. (מהעיר המלין, גרמניה,
1645-1712)</span>**

<span dir="rtl">באותו זמן ילדתי את בתי מוטה; היא היתה ילדה יפה. בזמן
ההוא התחילו לדבר על אדות שבתי צבי, אבל אוי לנו כי חטאנו, כי לא זכינו
לראות בעינינו מה ששמענו ומה שבטחנו בדמיוננו! כאשר אנכי נזכרת בתשובה שעשו
בזמן ההוא זקנים וצעירים, אי אפשר לספר הכל, כמו שידוע ומפורסם בכל עולם.
הוי, רבש"ע, באותו זמן קוינו שאתה האל הרחמן תרחם על עמך ישראל העלוב ותגאל
אותנו, כך קוינו, והנה היינו דומים לאשה היושבת על המשבר כל היום וסובלת
יסורים ומכאובים נוראים וחושבת כל הלילה כי אחרי כל היסורים והמכאובים היא
תשמח בילדה, אבל כשהאיר היום היא ילדה רוח. וכך אבינו מלכנו, קרה אותנו, כל
עבדיך ובניך בכל אפסי ארץ עשו תשובה, תפלה וצדקה, וכל כנסת ישראל ישבה שנים
שתי ושלש על המשבר, אבל מזה הכל נולד רוח, לא די שלא זכינו לראות את הילד
אשר בשבילו כל כך סבלנו ואשר חשבנו כי הוא בודאי בוא יבוא. אנחנו לצערנו
נשארנו דלים וריקים. ה' אלהי! בכל זאת עמך ישראל לא חדל להאמין כי סוף סוף
תרחם עלינו ותחיש לגאלנו ואפילו אם יתמהמה, אחכה בכל יום שיבוא, כשיעלה
רצון קדשך מלפניך תזכור ברחמים את עמך ישראל.</span>

<span dir="rtl">מה רבה היתה השמחה כשנתקבלו הכתבים (ע"ד שבתי צבי) אין
לספר. יותר מכולם קבלו הספרדים מכתבים. ובכל פעם היו הולכים עם המכתבים
לבתי הכנסיות שלהם והיו קוראים אותם שם. גם האשכנזים, בחורים וזקנים, היו
הולכים שמה אל בתי כנסיות הפורטוגיזי. הבחורים הפורטוגיזים היו תמיד
מתלבשים בבגדי חג וענדו עליהם פסי תכלת משי – זה היה סמל לבושו של שבתי
צבי. וכל יצאו כולם בתופים ובמחולות בבתי הכנסיות ובשמחה, כמו בשמחת בית
השואבה, וקראו את האגרות. אחדים מכרו את בתיהם וכל קנינם בתקוה בכל יום
לגאולה. חמי ע"ה, שישב אז בהאמל, עקר דירתו משם ועזב את ביתו ואת כל קנינו
ועבר לגור בהילדסהיים. משם שלחנו שתי חביות גדולות עם כל מיני בד, וכל מיני
אוכל, כמו קטניות ובשר מיובש ופירות מיובשים וכדומה, כי האיש הטוב הזה חשב
כי תיכף נסע מהמבורג לארץ הקדושה. החביות הללו עמדו בבתינו בודאי יותר
משנה. לסוף פחדו שמא יתקלקל הבשר ושאר המאכלים, ואז כתבו לנו כי נפתח את
החביות ונוציא את כל האוכל שבהן, כדי שלא יתקלקל על ידו הבד, ובכן עמד כך
ג' שנים והוא הוסיף וחשב כי ישתמש בזה במסעו. אבל הדבר היה לא לרצון בעיני
אל עליון.</span>

<span dir="rtl">יודעים אנו היטב מה שהבטיחנו אלהים, ואלו היינו צדיקים
באמת ובלב שלם ולא היינו כל כך רעים, בטוחה אני שהקב"ה היה מרחם עלינו,
ואפילו היינו רק מקיימים מצות "ואהבת לרעך כמוך", אבל אחרי שבקרבנו מושלת
קנאה ושנאת חנם – הדבר הזה לא יוכל להביא לנו טובה. ובכל זאת אתה אל רחמן,
מה שהבטחתנו בודאי תקיים לעת קץ, גם אם יתמהמה בעוונותינו, ולזה אנו מיחלים
ומתפללים אליך, האל הגדול, כי סוף סוף תשמחנו בגאולה שלמה.</span>

<span dir="rtl">הרב יעקב סספורטס מהמבורג התנגד לשבתאות, והוא מתאר את
אמסטרדם:</span>

<span dir="rtl">ותהום כל העיר אמסטרדם ותהי לחרדת אלקים, הגדילו השמחה
בתופים ובמחולות, בשוקים וברחובות, ובבית הכנסת ריקוד ומחול וספרי תורה
כולם מוצאים חוץ להיכל בתכשיטין נאים, בלתי שים לב הסכנה של קנאת ושנאת
האומות, ואדרבא היו מכריזים בפומבי ומגלים לאומות כל הנשמע.</span>

<span dir="rtl">האם הושפעה התנועה המשיחית מקבלת הזוהר או מקבלת
האר"י?</span>

<span dir="rtl">גרשום שלום חשב שכן, (נתן העזתי מצטט "נימוקים" מתורת
האר"י) אך חוקרים של סוף המאה העשרים מטילים בכך ספק.</span>

<span dir="rtl">ר' יעקב חיים צמח (ירושלים) נפטר ב 1667. תלמידו של ר'
שמואל ויטאל בנו של חיים ויטאל.</span>

<img src="media/image3.emf" style="width:7.39413in;height:2.94792in" />

**<span dir="rtl">מצד אחד מקשר בין חכמת הקבלה ובין הגאולה, ומצד שני מבכה
את חוסר תפוצתה של תורה זו.</span>**

<span dir="rtl">משה בן מנחם גראף מפראג.(1650-1705)</span>

<img src="media/image4.emf" style="width:7.82061in;height:2.28125in" />

<span dir="rtl">אפילו מאוחר יותר (אחרי שבתי צבי) – עדיין טוען האיש שאין
תפוצה לקבלת האר"י.</span>

**<span dir="rtl">השפעה עקיפה: הקשר הישיר לשמים.</span>**

**<span dir="rtl">"מיום שחרב בית המקדש ניטלה נבואה מן הנביאים ונתנה
לקטנים ולשוטים"</span>**

**<span dir="rtl">"לא בשמים היא" "אחרי רבים להטות"</span>**

**<span dir="rtl">הרשב"א מדכא את אברהם אבולעפיה בעל הקבלה
הנבואית.</span>**

**<span dir="rtl">לעומת זה:</span>**

**<span dir="rtl">המקובלים מרבים בהסתמכות על "התגלות" כמו "גילוי אליהו",
"המגיד" שמלמד את יוסף קארו,</span>**

**<span dir="rtl">"ונחזור לענין הראשון כי אין ספק שדברים אלו לא יובנו
בעיון אנושי חומריים אלא בקבלה מפה אל פה או מפי אליהו ז"ל או מפי הנשמות
המתגלים בכל דור ודור אל הראוים להם ...."</span>**

**<span dir="rtl">(חיים ויטאל – הקדמה ל"עץ חיים")</span>**

**<span dir="rtl">אפילוג:</span>**

**<span dir="rtl">ספיחי השבתאות היו רבים, בבלקן ובאירופה
המזרחית.</span>**

**<span dir="rtl">בדורות הבאים מתנהל מאבק של רבנים נגד כל גילוי של
משיחיות.</span>**

**<span dir="rtl">בסלוניקי התגבשה כת הדונמה, של מתאסלמים ששמרו מנהגים
יהודיים, וכנראה גם מנהגי "כפירה" סודיים. מפני סגירותם (נישאו רק בתוכם)
הגיעו מכמה מאות משפחות לחמישה עשר אלף, בערך בתחילת המאה העשרים, שאז גם
החלו להתבולל.</span>**

**<span dir="rtl">ב 1923 עברו לתורכיה (חילופי אוכלוסין אחרי מלחמת תורכיה
יוון).</span>**

**<span dir="rtl">כבר קודם היו כמה מהם שלקחו חלק משמעותי בפוליטיקה
התורכית, ובפרט במהפכת התורכים הצעירים (בראשות מוסטפא אתא תורכ).</span>**

<span dir="rtl">  
</span>

**<span dir="rtl">שיר שנכתב על ידי משורר מכת הדונמה, פורסם על ידי יוסף
ינון פנטון (מחקרי ירושלים במחשבת ישראל כרך י"ז – החלום ושברו, באתר
האוניברסיטה העברית).</span>**

<span dir="rtl"></span>

**<span dir="rtl">מתורגם מלדינו ?</span>**

<span dir="rtl">חכמים מעלים חרון, אחרי האדון גואל ש"ץ</span>

<span dir="rtl">מלכנו, כי השכינה הוא הנהו,</span>

<span dir="rtl">ולטובה הוא, לטובת מלכנו, ולטובה</span>

<span dir="rtl">ששים רבוא מישראל כולם נהו אחריו ש"ץ</span>

<span dir="rtl">כה היה שמעו הטוב עד המלך לאזניו ש"ץ</span>

<span dir="rtl">כי אך זה נודע למלך, ישלח הביאו אליו ש"ץ</span>

<span dir="rtl">בבואו אל הארמון, נחה שכינה עליו ש"ץ</span>

<span dir="rtl">בהיכנסו לשער, קם המלך לפניו ש"ץ</span>

<span dir="rtl">הסיר צניף מעל ראשו וגם הפרווה אשר עליו ש"ץ</span>

<span dir="rtl">למחרת מילא תפקיד קאפיג'י, ילכו עמו ש"ץ</span>

<span dir="rtl">עשה יעש לו משתה, ישלח הביאו אליו ש"ץ</span>

<span dir="rtl">החשיב זאת אך מעט, גם מעט – כבוד מלכו ש"ץ</span>

<span dir="rtl">לקח ספר זוהר בחיקו, ואת התפילין גם עמו ש"ץ</span>

<span dir="rtl">מאז עד עתה למען ישראל פועל הוא ש"ץ</span>

<span dir="rtl">במהרה נחזה פניו והשכינה חד הוא ש"ץ</span>

<span dir="rtl">נשמה מרה ישמח וכל המאמין בו ש"ץ</span>

<span dir="rtl">יחד כולנו נאמר: ש"ץ גואל הנה הנו</span>
<span dir="rtl">ש"ץ</span>
