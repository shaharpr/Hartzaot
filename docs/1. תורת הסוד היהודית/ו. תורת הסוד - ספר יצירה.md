<span dir="rtl"><u>ספר יצירה</u></span><span dir="ltr"></span>

<span dir="ltr"></span>

<span dir="rtl">אחד הספרים המפורסמים ביותר בתורת הסוד.  
סתום ומעורפל. נכתבו עליו עשרות פירושים על ידי חכמים מכל הסוגים.</span>

<span dir="rtl">מיוחס לאברהם אבינו. זמנו ומחברו לא ידועים.</span>

<span dir="rtl">פירוש ראשון של רס"ג במאה העשירית וגם כתב יד מתקופה זו
בגניזה הקהירית.  
קיימות גירסאות שונות, ולכן ברור שהועתק פעמים רבות.</span>

<span dir="ltr"></span>

<span dir="rtl">ספר יצירה פרק א</span> <span dir="ltr"></span>

<span dir="ltr"></span><span dir="rtl">(א) בשלשים ושתים נתיבות פליאות
חכמה חקק י"ה יהו"ה צבאות את עולמו בשלשה ספרים בספר ספר וספור  
אולי כתב מספרים ודיבור.  
</span>

<span dir="ltr"></span><span dir="rtl">(ב) עשר ספירות בלי מה במספר עשר
אצבעות חמש כנגד חמש וברית יחוד מכוונת באמצע במלת לשון ובמלת המעור:  
בלימה מופיעה בישעיהו כמקבילה ל"תוהו".  
תיאור הגוף האנושי – מילת המעור היא ברית המילה, מילת הלשון היא דרישה
מוסרית.  
הספירות אינן הספירות של קבלת הזוהר ודומיה.  
</span><span dir="ltr"></span>

<span dir="ltr"></span><span dir="rtl">(ג) עשר ספירות בלימה עשר ולא תשע
עשר ולא אחת עשר, הבן בחכמה וחכם בבינה, בחון בהם וחקור מהם והעמד דבר על
בורייו והשב יוצר על מכונו.  
  
(ד) עשר ספירות בלימה מדתן עשר שאין להם סוף, עומק ראשי"ת ועומק אחרי"ת,
עומק טו"ב ועומק ר"ע, עומק רו"ם ועומק תח"ת, עומק מזר"ח ועומק מער"ב, עומק
צפו"ן ועומק דרו"ם. ואדון יחיד א"ל מל"ך נאמן מושל בכולן, ממעון קדשו ועד
עדי עד:  
תפיסה מקורית של ממדי העולם: שלושת ממדי המרחב, ממד הזמן, והממד המוסרי!  
וכולן אינסופיות לשני הכיוונים.</span><span dir="ltr">  
</span>

<span dir="ltr"></span><span dir="rtl">(ה) עשר ספירות בלימה צפייתן כמראה
הבזק ותכליתן אין להם סוף, ודברו בהן ברצוא ושוב, ולמאמרו בסופה ירדופו
ולפני כסאו הם משתחוים:  
רמז לספרות ההיכלות, או לפחות לחזון יחזקאל. וכן גם בהמשך.  
</span><span dir="ltr"></span>

<span dir="ltr"></span><span dir="rtl">(ו) עשר ספירות בלימה מדתן עשר
שאין להם סוף, נעוץ סופן בתחילתן ותחילתן בסופן כשלהבת קשורה בגחלת. שאדון
יחיד הוא ואין שני לו. ולפני אחד מה אתה סופר:  
כאן, דווקא תפיסה מעגלית (אינסוף בגלל המעגליות) וכן, האחד כמקור לספירה
(הוזכר בעבר כפירוש הראב"ע על "שיעור קומה"). כמו האל שהוא המקור לכל.  
התפיסה המעגלית מקורה יווני.  
</span><span dir="ltr"></span>

<span dir="ltr"></span><span dir="rtl">(ז) עשר ספירות בלימה, בלום פיך
מלדבר ולבך מלהרהר, ואם רץ פיך לדבר ולבך להרהר שוב למקום, שלכך נאמר רצוא
ושוב. ועל דבר זה נכרת ברית:  
מכאן אולי בלימה, במשמעות של עצירה או מסתורין.  
</span><span dir="ltr"></span>

<span dir="ltr"></span><span dir="rtl">(ח) עשר ספירות בלימה,  
אחת רוח אלהים חיים חי עולמים נכון כסאו מאז, ברוך ומבורך שמו תמיד לעולם
ועד. קול רוח ודבור זו רוח הקדש, לראשיתו אין חקר לתכליתו אין קצבה:  
כאן עשר הספירות כשלבים בבריאת העולם.</span><span dir="ltr">  
</span>

<span dir="ltr"></span><span dir="rtl">(ט) שתים רוח מרוח, חקק וחצב בה
עשרים ושתים אותיות יסוד שלש אמות ושבע כפולות ושתים עשרה פשוטות, וחקק
וחצב בהן ארבע רוחות מזרח ומערב צפון ודרום, ורוח בכל אחת מהן:  
</span>

<span dir="ltr"></span><span dir="rtl">(י) שלש מים מרוח חקק וחצב בהן תהו
ובהו רפש וטיט, חקקן כמין ערוגה, הציבן כמין חומה, סבבן כמין מעזיבה ויצק
מים עליהן ונעשו עפר שנאמר כי לשלג יאמר הוי ארץ. ...  
</span>

<span dir="ltr"></span><span dir="rtl">(יא) ארבע אש ממים חקק וחצב בהן
כסא הכבוד ואופנים ושרפים וחיות הקדש ומלאכי השרת וכל צבא מרום. ומשלשתן
יסד מעונו שנאמר עושה מלאכיו רוחות משרתיו אש  
שימוש בשיטה היוונית של ארבעת היסודות. וכן בהמשך. בשיטה זו האש היא
העליונה, והאדמה התחתונה.  
</span><span dir="ltr"></span>

<span dir="ltr"></span><span dir="rtl">(יב) חמש חתם רום בסוד, וקבען בשמו
הגדול יה"ו וחתם בהן שש קצוות:  
</span>

<span dir="ltr"></span><span dir="rtl">(יג) פנה למעלה וחתמו ביה"ו, שש
חתם תחת פנה למטה וחתם ביו"ה, שבע פנה לפניו וחתם מזרח בהי"ו, שמונה פנה
לאחוריו וחתם מערב בהו"י, תשע פנה לימינו וחתם דרום בוי"ה, עשר פנה לשמאל
וחתם צפון בוה"י:  
שש תמורות של שלוש אותיות יהוה.</span><span dir="ltr">  
</span>

<span dir="ltr"></span><span dir="rtl">(יד) אלו עשר ספירות בלימה, אחת
רוח אלהים חיים, שתים רוח מרוח, שלש מים מרוח, ארבע אש ממים, ושש קצוות רום
תחת מזרח מערב צפון דרום (תם פרק ראשון):</span>

<span dir="ltr"> </span>

<span dir="ltr"></span>

<span dir="rtl">ספר יצירה פרק ב</span> <span dir="ltr"></span>

<span dir="ltr"></span><span dir="rtl">(א) עשרים ושתים אותיות יסוד, שלש
אמות ושבע כפולות וי"ב פשוטות:  
מהספירות (המספרים?) לאותיות. בחירת מספרים "מיוחדים": 10, 3, 7, 12.  
</span><span dir="ltr"></span>

<span dir="ltr"></span><span dir="rtl">(ב) שלש אמות אמ"ש, תולדות השמים
אש, תולדות הארץ מים, תולדות אויר רוח. אש למעלה ומים למטה ורוח חק מכריע
בנתיים:  
הייחוד של שלוש אותיות אלה שרירותי למדי. אות משלושת היסודות. מתעקש על
מבנה היררכי, כאן בטבע. (הרוח זה האוויר, אות א)  
</span><span dir="ltr"></span>

<span dir="ltr"></span><span dir="rtl">(ג) שלש אמות אמ"ש, מ' דוממת, ש'
שורקת, א' חק מכריע בנתיים:  
התמצאות בתורת ההגה...</span><span dir="ltr"></span> <span dir="rtl">שוב
א בין שתי האחרות.  
</span>

<span dir="ltr"></span><span dir="rtl">(ד) שלש אמות אמ"ש, יסודן כף זכות
וכף חובה ולשון חק מכריע בנתיים:  
לא ברור ייחוס האותיות.  
</span><span dir="ltr"></span>

<span dir="ltr"></span><span dir="rtl">(ה) כ"ב אותיות יסוד, חקק"ן חצב"ן
שקל"ן צרפ"ן והמירן וצר בהן נפש כל היציר וכל העתיד לצור:</span>

<span dir="ltr"></span><span dir="rtl">(ו) כ"ב אותיות יסוד, חקוקות בקול,
חצובות ברוח, קבועות בפה בחמש מקומות, אחה"ע בומ"ף דטלנ"ת זסשר"ץ גיכ"ק  
שוב סידור האותיות, פחות או יותר, לפי הגייתן. גרוניות, שפתיות, לשוניות,
שיניות, חכיות.  
</span><span dir="ltr"></span>

<span dir="ltr"></span><span dir="rtl">(ז) כ"ב אותיות יסוד קבועות בגלגל
ברל"א שערים, חזר גלגל פנים ואחור, סימן לדבר אין בטובה למעלה מענ"ג ואין
ברעה למטה מנג"ע:  
</span><span dir="ltr"></span><span dir="rtl">231 הוא חצי מכפלה של 22 ב
21, וזה מספר כל הזוגות של אותיות מבלי להתייחס לסדר.  
הסדר יכול להיות פנים ואחור, הדוגמה דווקא מסדר של שלוש אותיות המציג
קיצוניות במשמעות.  
</span><span dir="ltr"></span>

<span dir="ltr"></span><span dir="rtl">(ח) כיצד שקלן והמירן א' עם כולן
וכולן עם א', ב' עם כולן וכולן עם ב', חוזרות חלילה, נמצאו יוצאות ברל"א
שערים, ונמצא כל הדבור וכל היצור יוצא מהם, ונמצא כל היצור יוצא בשם אחד:  
</span>

<span dir="ltr"></span><span dir="rtl">(ט) יצר ממש מתהו, ועשה את שאינו
ישנו. וחצב עמודים גדולים מאויר שאינו נתפס:</span>

<span dir="ltr"> </span>

<span dir="rtl">ספר יצירה פרק ג</span> <span dir="ltr"></span>

<span dir="ltr"></span><span dir="rtl">(א) שלש אמות אמ"ש סוד גדול מופלא
ומכוסה וחתום בשש טבעות, ומהם יוצא אש ומים ורוח ומתחלקין זכר ונקבה:  
שש טבעות – ששת התמורות של שלוש האותיות. אך הוא לא משתמש בכך.  
בכל אופן מסמלות אש מים ורוח.  
</span><span dir="ltr"></span>

<span dir="ltr"></span><span dir="rtl">(ב) ושלש אמות אמ"ש בעולם, רו"ח
ומי"ם וא"ש, ומהם נולדו אבות שמהם נברא הכל:  
</span>

<span dir="ltr"></span><span dir="rtl">(ג) שלש אמות אמ"ש בעולם, רוח ומים
ואש, שמים נבראו תחלה מאש, ארץ נבראת ממים, אויר נברא מרוח מכריע בנתיים:  
מבנה קלאסי של הקוסמולוגיה היוונית, תוך ויתור על האדמה...  
</span><span dir="ltr"></span>

<span dir="ltr"></span><span dir="rtl">(ד) שלש אמות אמ"ש בשנה, קו"ר
וחו"ם ורוי"ה. חום נברא מאש, קור ממים, רויה מרוח מכריע בנתיים:  
</span><span dir="ltr"></span><span dir="rtl">"שנה" מהלך שנה. לפי זה
"רויה" הוא מזג אויר נוח, אביבי.  
</span><span dir="ltr"></span>

<span dir="ltr"></span><span dir="rtl">(ה) שלש אמות אמ"ש בנפש, רא"ש בט"ן
וגוי"ה. ראש נברא מאש, בטן ממים, וגויה מרוח מכריע בנתיים:  
ה"גויה" היא מן הסתם החזה. ברורה ההיררכיה, האש עליונה, הראש עליון.  
</span><span dir="ltr"></span>

<span dir="ltr"></span><span dir="rtl">(ו) שלש אמות אמ"ש חקקן חצבן צרפן
יצר בהן שלש אמות בשנה, ושלש בעולם, ושלש בנפש, זכר ונקבה:</span>

<span dir="rtl">ההקבלה בין העולם ובין האדם (הנפש) נפוצה בקבלה(?). האדם
כעולם קטן. הרעיון מופיע במפורש ב"אבות דרבי נתן" אך תקופת כתיבתו כנראה
מקבילה לספר יצירה (גם היא לא ממש ידועה).  
</span>

<span dir="ltr"></span><span dir="rtl">(ז) המליך אל"ף ברוח וקשר לו כתר,
וצרפן זה בזה וצר מהן אוי"ר בעולם, רוי"ה בשנה, גוי"ה בנפש, זכר ונקבה, זכר
באמ"ש ונקבה באש"מ:  
בשלושת הפסוקים הבאים הוא אומר את אותם דברים, אך בסדר טבלאי ניצב, כלומר,
קודם הציג את שלושתם בעולם, אחר כך בשנה אחר כך בנפש. עכשיו הוא מציג את
הראשונה בעולם, בשנה ובנפש, אחר כך את השנייה וכן
הלאה.</span><span dir="ltr">  
</span>

<span dir="ltr"></span><span dir="rtl">(ח) המליך אות מ' במים וקשר לו
כתר, וצרפן זה בזה וצר בהן אר"ץ בעולם, קו"ר בשנה, ובט"ן בנפש, זכר ונקבה,
זכר במא"ש ונקבה במש"א:  
</span>

<span dir="ltr"></span><span dir="rtl">(ט) המליך ש' באש וקשר לו כתר,
וצרפן זה בזה וצר בהן שמי"ם בעולם, חו"ם בשנה, רא"ש בנפש זכר ונקבה, זכר
בשמ"א נקבה בשא"מ:</span>

<span dir="ltr"> </span>

<span dir="rtl">ספר יצירה פרק ד</span> <span dir="ltr"></span>

<span dir="ltr"></span><span dir="rtl">(א) שבע כפולות בג"ד כפר"ת מתנהגות
בשתי לשונות, יסודן חיי"ם שלו"ם חכמ"ה עוש"ר ח"ן זר"ע ממשל"ה:  
שבע הכפולות הן האותיות המקבלות דגש קל. (האות ר, אינה מקבלת דגש היום).
הוא מנצל תכונה זו לתיאור ההפכים בשבעת המושגים שבחר.  
</span><span dir="ltr"></span>

<span dir="ltr"></span><span dir="rtl">(ב) ומתנהגות בשתי לשונות ב"ב ג"ג
ד"ד כ"כ פ"פ ר"ר ת"ת, רך וקשה, גבור וחלש, כפולות שהן תמורות, תמורת חיי"ם
מו"ת, תמורת שלו"ם ר"ע, תמורת חכמ"ה אול"ת, תמורת עוש"ר עונ"י, תמורת ח"ן
כיעו"ר, תמורת זר"ע שממ"ה, תמורת ממשל"ה עבדו"ת:  
תמורה, כלומר הניגוד, ההיפוך.  
</span><span dir="ltr"></span>

<span dir="ltr"></span><span dir="rtl">(ג) שבע כפולות בג"ד כפר"ת, שבע
ולא שש, שבע ולא שמונה. שש צלעות לששה סדרים כנגד שבע קצוות, מהן שש קצוות
מעלה ומטה מזרח מערב צפון ודרום, והיכל הקדש מכוון באמצע, והוא נושא את
כולן. ברוך כבוד ה' ממקומו:  
שימוש אחר במספר שבע, ששת הכיוונים, יחד עם המרכז.  
</span><span dir="ltr"></span>

<span dir="ltr"></span><span dir="rtl">(ד) שבע כפולות בג"ד כפר"ת, חקק"ן
חצב"ן צרפ"ן שקל"ן והמיר"ן וצר בהן ככבים בעול"ם וימים בשנ"ה ושערים בנפ"ש,
ומהן חקק שבעה רקיעים ושבע ארצות ושבע שבתות, ולפיכך חיבב השביעי תחת
השמים:  
שבעת כוכבי הלכת הידועים אז (ירח,כוכב חמה, נוגה, שמש, מאדים, צדק, שבתאי)
שבעת ימי השבוע, ושבעה פתחים בראש (אזניים, עיניים נחיריים ופה). בהמשך הוא
מונה ועושה התאמה לכל אחת מהאותיות.  
</span><span dir="ltr"></span>

<span dir="ltr"></span><span dir="rtl">(ה) המליך אות ב' וקשר לו כתר
וצרפן זה עם זה, וצר בו שבתי בעולם, ושבת בשנה, ופה בנפש.</span>

<span dir="ltr"></span><span dir="rtl">(ו) המליך אות ג' וקשר לו כתר
וצרפן זה עם זה, וצר בו צדק בעולם, ואחד בשבת בשנה, ועין ימין בנפש.</span>

<span dir="ltr"></span><span dir="rtl">(ז) המליך אות ד' וקשר לו כתר
וצרפן זה עם זה, וצר בו מאדים בעולם, ושני בשבת בשנה, ועין שמאל
בנפש:</span>

<span dir="ltr"></span><span dir="rtl">(ח) המליך אות כ' וקשר לו כתר
וצרפן זה עם זה, וצר בו חמה בעולם, ושלישי בשבת בשנה, ואף ימין
בנפש:</span>

<span dir="ltr"></span><span dir="rtl">(ט) המליך אות פ' וקשר לו כתר
וצרפן זה עם זה, וצר בו נוגה בעולם, ורביעי בשבת בשנה, ואף שמאל
בנפש:</span>

<span dir="ltr"></span><span dir="rtl">(י) המליך אות ר' וקשר לו כתר
וצרפן זה עם זה, וצר בו כוכב בעולם, וחמישי בשבת בשנה, ואזן ימין
בנפש:</span>

<span dir="ltr"></span><span dir="rtl">(י"א) המליך אות ת' וקשר לו כתר
וצרפן זה עם זה, וצר בו לבנה בעולם, וששי בשבת בשנה, ואזן שמאל
בנפש:</span>

<span dir="ltr"> </span>

<span dir="rtl">ספר יצירה פרק ה</span> <span dir="ltr"></span>

<span dir="ltr"></span><span dir="rtl">(א) י"ב פשוטות באותיות ואלו הן,
הו"ז חט"י לנ"ס עצ"ק. יסודן ראי"ה שמיע"ה רי"ח שי"ח לעיט"ה תשמי"ש מעש"ה
הילו"ך רוג"ז שחו"ק הרהו"ר שינ"ה:  
כאן הפשוטות מייצגות את פעולות הגוף.  
</span><span dir="ltr"></span>

<span dir="ltr"></span><span dir="rtl">(ב) י"ב גבולי אלכסון מפוצלין לששה
סדרים מפסיקין בין רוח לרוח, גבול מזרחית דרומית, גבול מזרחית רומית, גבול
מזרחית תחתית. גבול מערבית צפונית, גבול מערבית רומית, גבול מערבית תחתית.
גבול צפונית מזרחית, גבול צפונית רומית, גבול צפונית תחתית. גבול דרומית
מערבית, גבול דרומית רומית, גבול דרומית תחתית:  
כאן הן מייצגות כיוונים (רוחות השמים – ארבעה כפול שלוש).  
</span><span dir="ltr"></span>

<span dir="ltr"></span><span dir="rtl">(ג) י"ב פשוטות, י"ב ולא י"ג, י"ב
ולא י"א. חקקן חצבן צרפן שקלן המירן, וצר בהן מזלות וחדשים ומנהיגים:  
אבל "צר בהן" כלומר יצר מהן 12 מזלות, 12 חודשים, ו 12 איברי גוף שהוא מכנה
מנהיגים.  
</span><span dir="ltr"></span>

<span dir="ltr"></span><span dir="rtl">(ד) שנים לועסים, שנים לועזים,
שנים עליצים, שנים עליזים, שנים נועצים, שנים טורפים, שנים ציידים. עשאן
כמין מריבה, עשאן כמין מלחמה, גם את זה לעומת זה:  
</span><span dir="ltr"></span><span dir="rtl">??? השנים עשר ששה זוגות.  
</span><span dir="ltr"></span>

<span dir="ltr"></span><span dir="rtl">(ה) י"ב אותיות פשוטות, חקקן חצבן
צרפן וצר בהן י"ב מזלות ואלו הן, טל"ה שו"ר תאומי"ם סרט"ן ארי"ה בתול"ה
מאזני"ם עקר"ב קש"ת גד"י דל"י דגי"ם. ואלו הם י"ב חדשים בשנה, ניס"ן איי"ר
סיו"ן תמו"ז א"ב אלו"ל תשר"י חשו"ן כסל"ו טב"ת שב"ט אד"ר. ואלו הן שנים עשר
מנהיגים בנפש, שתי ידי"ם שתי רגלי"ם שתי כליו"ת כב"ד מר"ה המס"ס קיב"ה
קרקב"ן וטחו"ל .  
</span>

<span dir="ltr"></span><span dir="rtl">(ו) שלש אמות שבע כפולות י"ב
פשוטות, אלו כ"ב אותיות שבהם יסד י"ה יהו"ה צבאו"ת אלהים חיים אלהי ישראל
אל שדי רם ונשא שוכן עד מרום וקדוש שמו:  
</span>

<span dir="ltr"></span><span dir="rtl">(ז) עדים נאמנים שלשה הם, וכל אחד
ואחד לבדו עומד, ומעידין על האל כי הוא אחד ואין לו שני. ואלו הן, עול"ם
שנ"ה נפ"ש:</span>

<span dir="ltr"> </span>

<span dir="rtl">ספר יצירה פרק ו</span> <span dir="ltr"></span>

<span dir="ltr"></span><span dir="rtl">(א) שלשה אבות ותולדותיהם, ושבעה
כובשין וצבאותיהן, וי"ב גבולי אלכסונין. וראיה לדבר עדים נאמנים עולם שנה
נפש:  
</span>

<span dir="ltr"></span><span dir="rtl">(ב) חיצה את העדים, חק עשרה שלשה
ושבעה וי"ב מזלות ופקידין בתל"י גלג"ל ול"ב:  
</span>

<span dir="ltr"></span><span dir="rtl">(ג) שלשה אש ומים ורוח, אש למעלה
ומים למטה ורוח בנתיים, וסימן לדבר שהאש נושאה את המים:</span>

<span dir="ltr"></span>

<span dir="ltr"></span><span dir="rtl">(ד) תלי בעולם כמלך על כסאו, גלגל
בשנה כמלך במדינה, לב בנפש כמלך במלחמה.  
</span>

<span dir="ltr"></span><span dir="rtl">(ה) גם כל חפץ זה לעומת זה ברא
האלהים, טוב לעומת רע. טוב מטוב, רע מרע. טוב מבחין את הרע, ורע מבחין את
הטוב. טוב גנוז לצדיקים ורע לרשעים:  
את זה לעומת זה עשה האלהים (קוהלת ז')  
</span><span dir="ltr"></span>

<span dir="ltr"></span><span dir="rtl">(ו) שלשה אחד אחד לבדו עומד. שבעה
חלוקים, שלש מול שלש ואחד מכריע ביניהם. י"ב עומדים במלחמה, שלשה אוהבים
שלשה שונאים, שלשה מחיים שלשה ממתים, ואל מלך נאמן מושל בכולן ממעון
קדשו:</span>

<span dir="ltr"></span>

<span dir="ltr"></span><span dir="rtl">(ז) אחד על גבי שלש, ושלש על גבי
שבעה, ושבעה על גבי שנים עשר, וכולן אדוקים זה בזה:  
</span>

<span dir="ltr"></span><span dir="rtl">(ח) וכיון שצפה אברהם אבינו ע"ה
והביט וראה וחקר והבין וחקק וחצב וצרף ויצר ועלתה בידו, נגלה אליו אדון הכל
הושיבו בחיקו ונשקו בראשו קראו אוהבו ושמו בשמו וכרת לו ברית לו ולזרעו עד
עולם שנאמ' והאמין בה' ויחשבה לו צדקה. כרת לו ברית בין עשר אצבעות רגליו
והוא ברית מילה, כרת לו ברית בין עשר אצבעות ידיו והוא ברית לשון. קשר
עשרים ושתים אותיות בלשונו, והמקום גילה לו סודו. משכם במים דלקם באש רעשם
ברוח בערם בשבעה נהגם בי"ב מזלות. אד"ג.</span>
