**<span dir="rtl"><u>תורת הסוד 15 קבלת האר"י 2</u></span>**

**<span dir="rtl">כוונות התפילה</span>**

**<span dir="rtl">המטרה, לייעל את התפילות, מבחינת ההשפעה התיאורגית
שלהן.</span>**

**<span dir="rtl">מתוך "שער הכוונות" (חיים ויטאל)</span>**

<span dir="rtl">הקדמה אחת רבת התועלת לידיעת ההפרש בין כונת ברכת המצות
ובין כונת ברכת הנהנין (חוץ מי"ח ברכות העמידה).</span>

<span dir="rtl">הנה ברכת המצות והנהנין יש להם כונה א' בפני עצמה (חוץ
מי"ח ברכות העמידה) וזו היא כוונת ברכת הנהנין והמצות.</span>

<span dir="rtl">במלת **ברוך** תכוין אל ההוא שביל דקיק המחבר חכמה עם בינה
ועל ידו אנו מורידים שפע אל ז"א כדי שיוכל לעלות למעלה. וביאור ענין זה הוא
כי שני מיני שפע הם: ( א ) האחד הוא לקבל בתחלה בחי' שפע לשיהיו ראוים
ומוכנים לעלות, ( ב ) ואחר שכבר עלו אז הם מקבלים שפע האמיתי הנכון והנאות
להם. ולכן בתחילה צריך להוריד שפע עליון ע"י "ברוך" הנזכר אל "אתה" שהוא
החסד, ואח"כ אל "הויה" שהוא הת"ת, ואח"כ אל "אלוקינו" שהוא הגבורה, וע"י זה
השפע יכולים לעלות אל הבינה. ואז בעלותם אל הבינה נק' הוא "מלך", כי אין
מלך בלתי חיילות אשר הוא מולך עליהם, וגם היא נקרא "העולם", ואז לוקחים
השפע האמתי הראוי להם. וזהו "אשר קדשנו כו'", פי' "אשר" הוא בבינה,
ו"קדשנו" בת"ת, "במצותיו" הם נו"ה, "וצונו" -- יסוד. ואח"כ תשלום הברכה כמו
"פרי העץ" או "בורא פרי הגפן" וכיוצא -- הכל הוא במלכות. וענין הנז' להשפיע
שני מיני שפע הוא צודק בכל התפילות והעבודות וזכור ואל תשכח:</span>

<span dir="rtl">  
</span>

**<span dir="rtl">תורת הנשמות והגלגולים.</span>**

**<span dir="rtl">האדם מורכב מגוף ונשמה. שאלת מיהו האדם?</span>**

**<span dir="rtl">הקבלה בין נשמה אנושית לבין מערכת אלוהית</span>**

**<span dir="rtl">האדם מחובר לכל העולמות (אצילות, בריאה, יצירה,
עשייה).</span>**

**<span dir="rtl">מתוך "שער הגלגולים" (חיים ויטאל).</span>**

<span dir="rtl">ונתחיל מ"ש חז"ל כי חמשה שמות יש לנפש, וזה סדרם ממטה
למעלה, נפ"ש, רו"ח, נשמ"ה, חי"ה, יחיד"ה. ואין ספק כי לא נפל קריאת השמות
הנזכרות, במקרה ובהזדמן. אמנם דע, כי האדם עצמו, הוא הרוחניות אשר בתוך
גוף, והגוף הוא לבוש האדם, ואיננו האדם עצמו. וכמש"ה על בשר אדם לא ייסך,
וכנזכר בזוהר פרשת בראשית דף כ' ע"ב. ונודע כי האדם מקשר כל ד' עולמות
אבי"ע, ולכן בהכרח הוא שיהיו בו חלקים מכל הארבעה עולמות, ואלו החלקים כל
חלק מהם, נקרא בשם אחד מן החמשה שמות הנז' שהם נרנח"י כמו שיתבאר. ולא ברגע
אחד זוכה לקחת כלם, רק כפי זכיותיו. ובתחלה נוטל חלק אחד הגרוע שבכלם, והוא
הנקרא נפש. ואח"כ אם יזכה יותר, יקח גם את הרוח. וכמבואר בכמה מקומות בספר
הזוהר, מהם בפרשת ויחי, ומהם בפרשת תרומה, ובפרט בריש פרשת משפטים דף צ"ד
ע"ב, וז"ל, ת"ח, בר נש כד אתייליד, יהבין ליה נפש וכו'. ואחר שנתבאר זה,
צריך שנודיעך עתה קצת הקדמות בענין דרוש הנזכר:</span>

**<span dir="rtl">(שלא נתגאה יותר מדי....)</span>**

<span dir="rtl">דע, כי כל הנפשות הם מעולם העשיה בלבד, וכל הרוחות הם
מעולם היצירה, וכל הנשמות הם מעולם הבריאה. אמנם רוב בני אדם, אין להם כל
החמשה חלקים, הנקראים נר"ן וכו', רק חלק הנפש בלבד, אשר היא מן העשיה. אבל
גם בזה יש מדרגות רבות, והוא, כי הנה העשיה עצמה, נחלקת לחמשה פרצופים,
הנקראים - א"א, ואו"א, וזו"ן. והנה האדם טרם שיזכה להשיג רוחו, אשר מעולם
היצירה, צריך שיהיה שלם בכל חמשה פרצופי נפש העשיה:</span>

<span dir="rtl">  
</span>

**<span dir="rtl">יש סדר התלוי בגיל ובמילוי דרישות.</span>**

<span dir="rtl">בסדר כניסת הנר"ן באדם, בתחלת גלגוליהם בפעם הראשונה
החדשה, כמו שיתבאר בע"ה. הנה בעת שנולד גוף האדם ויוצא לאויר העולם, נכנסת
בו הנפש שלו, ואם יוכשרו מעשיו, יזכה ויכנס בו הרוח בתשלום שנת השלש עשרה
שאז נקרא איש גמור כנודע. ואם יוכשרו עוד מעשיו מאז ואילך, נכנסת בו הנשמה
בתשלום שנת העשרים, כנזכר בסבא דמשפטים אבל אם לא תקן את הרוח לגמרי, לא
תכנס בו הנשמה, ויהיו בו נו"ר בלבד. וכן אם לא תקן את הנפש לגמרי, אין בו,
רק נפש בלבד, וישאר מבלי רוח ונשמה, וישארו הרוח והנשמה באתר ידוע לקב"ה,
ותמן אזדמן דוכתייהו לכל חד וחד מנהון:</span>

**<span dir="rtl">הגלגולים באים כדי לתקן.</span>**

<span dir="rtl">והנה לפעמים יהיה, שהנפש בעת תקון שלה, נשלמה ונזדככה
בתכלית גדול, ואז איננה צריכה לחזור להתגלגל עם הרוח, בעת תקון הרוח, אבל
הנפש נשארת למעלה במקום הראוי לה בצרור החיים, והרוח לבדו ירד בגלגול לתקן
עצמו, והנה אינו יכול לבא יחידי, אלא מלבוש תוך נפש, ולכן הנה הוא מתלבש
תוך נפש הגר, כנזכר בסבא דמשפטים, ומתגלגלים יחד שניהם עד שיתקן הרוח הזה,
ואז יפטר מן העולם, ויחזור להתגלגל, ואז תתחבר עמו הנפש הראשונה שלו,
ויתגלגלו יחד שניהם, כדי לקבל גם את הנשמה שלהם, עד שתתוקן גם הנשמה גם
היא. ולפעמים ג"כ יבא הרוח לבדו בגלגול עם הנשמה, עד שתתקן הנשמה, ואז אין
לאדם הזה עוד שום גלגול, ויתחברו שלשתם יחד למעלה בצרור החיים כראוי
אליהם:</span>

<span dir="rtl">ודע, כי לפעמים אפשר שתתעלה נפש האדם, עד שתהיה נפשו מעולם
האצילות, והוא, כי הנה כלל הדבר הוא, כי הנפש מן עשיה, והרוח מן יצירה,
והנשמה מן בריאה, ואמנם בדרך פרט, הנה בכל עולם מאלו, יש בו בחי' נר"ן,
ונמצא כי לפעמים יהיו באדם נר"ן, מעשיה יצירה בריאה. ולפעמים יהיו לו נר"ן
ממלכות ומז"א ומאימא דעשיה, ולפעמים שלשתם מן היצירה, ולפעמים שלשתם מעולם
הבריאה, ולפעמים כלם מן האצילות, נפש, מנוקבא דז"א. רוח, מז"א. נשמה,
מאימא. חיה, מאבא. ולפעמים נפש מעשיה, ורוח ונשמה מיצירה. ולפעמים נפש
מיצירה, ורוח ונשמה מבריאה. ולפעמים נפש מבריאה, ורוח ונשמה מאצילות. וכן
עד"ז בכל פרט ופרט שבכל עולם מד' עולמות אבי"ע כנודע כי כל עולם מאלו הד'
עולמות, כלול הוא מכל ד' עולמות אבי"ע, ומי"ס, וכן עשר מעשר עד אין מספר,
ואין כח בקולמוס להאריך בכל פרטים אלו כלם, כי עצמו מספר, והמשכיל יבין
ויקיש מעצמו:</span>

<span dir="rtl">בענין הגלגול והיבום והעבור, וז"ל, וראיתי להרחיב יותר
בדרוש זה של הגלגול והיבום והעבור. הנה בחי' העבור היא בחיים כנז"ל, ר"ל,
כי לפעמים יזדמן ליד האדם איזו מצוה, ויעשנה כתקנה, ואז יזדמן לו נפש אחד,
מן איזה צדיק קדמון, שעשה אותה המצוה עצמה כתקנה, וכיון שנתדמו יחד בענין
מצוה זאת, יתעבר בו נפש הצדיק ההוא. ולא עוד, אלא שגם אפשר, שבהיות גם
הצדיק ההוא נמצא עמו בזמנו בחייו, תתעבר בו נפשו לסבה הנז', כי כאשר האיש
הזה יעשה איזו מצוה, או מצות המתייחסות אל הצדיק ההוא, כי גם הוא עשאם
כמוהו כתקנם, אז תתעבר בו נפש הצדיק ההוא, עם היות שניהם ביחד בחיים. וז"ס
פסוק ותדבק נפש דוד ביהונתן, כי בהיות שניהם יחד בחיים, נתעברה נפש דוד
ביונתן. ואמנם בחי' הגלגול, צריך להרחיב מעט בענינה, ולכן נתחיל עניינה
מאדם הראשון, לכשיובנו הדברים בנקל.</span>

<span dir="rtl">הנה הכתוב אומר, הן כל אלה יפעל אל פעמים שלש עם גבר.
פירוש, כי בג' הגלגולים הראשונים, אז מתגלגל נפש האדם לבדה, בלי שתוף
זולתה, תוך הגוף. אבל אם עדיין לא נתקנה בשלשתם, ותצטרך לחזור עוד בג'
הגלגולים שניים, אינה באה לבדה, כיון שאין בה כח לתקן, ולכן באה בשתוף גבר
שהוא צדיק אחד המתעבר בו, כדי לסייעו ולהדריכו למוטב. ולכן לא אמר שלש
פעמים, שהיה נראה שהוא בשלשה פעמים הראשונות, אמנם אמר פעמים שלש, להורות
כי בפעם השניה הכוללת שלשה גלגולים שניים, אז הוא עם גבר זולתו משותף עמו
כנזכר:</span>

**<span dir="rtl">הכותב נכשל בשאלה "מיהו האדם"....</span>**

<span dir="rtl">הנה לפעמים יארע, כי אע"פ שיהיה באדם נפש אחת טהורה
ועליונה, יבוא איזה פעם לידי כעס, ואז תצא ממנו, ותכנס במקומה נפש אחרת
גרועה, או ג"כ יחלה האדם איזה חולי גדול, ואז תתחלף נפשו בנפש אחרת, או
יארע לו חולי הנופל והנכפה, ותתחלף נפשו ותלך באיש אחר, ותכנס בו נפש אחרת.
וז"ס צדיק כל ימיו, ובסוף הרשיע. או להפך. וכיון שהדבר כך, אפשר ג"כ שימשך
מזה עוד דבר אחר, והוא, כי אם עד עתה היתה מזומנת אל האיש הזה איזו אשה בת
זוגו, כיון שנתחלפה נפשו ונתנה לאיש אחר, אותו איש אחר יקחנה:</span>

<span dir="rtl">דע, כי יש יכולת ביד נפש האדם, או רוחו, או נשמתו, ללקט
נצוצותיהם המוטבעות בעמקי הקליפות, ולהעלותם משם, ויתוקנו על ידו, כדוגמת
מה שנתבאר אצלינו, בענין טעם הריגת עשרה הרוגי מלכות, ועיין שם:</span>

**<span dir="rtl">עשרה הרוגי מלכות – הסיפור ב"היכלות רבתי", וכאן הוא,
אולי, מייחס להם את נשמות בני יעקב הדורשות תיקון, אבל, מן הסתם הם מעלים
ניצוצות בעליית נשמתם.</span>**

**<span dir="rtl">סקירת נושא הגלגולים</span>**

<span dir="rtl">הקדמה קטנה בענין גלגול הנשמות, למה מתגלגלים. דע, כי
הנשמות יתגלגלו לכמה סבות, הראשונה הוא, לפי שעבר על איזו עבירה מעבירות
שבתורה, ובא לתקן. הב' הוא, לתקן איזו מצוה שחסר ממנו. השלישית היא, שבא
לצורך אחרים, להדריכם ולתקנם. והנה הראשונה היא קרוב לחטא, כיון שבתחלה
חטא. והב' הוא רחוק מלחטא. והשלישית ודאי שלא יחטא. עוד יש סבות אחרות,
ואלו הם, כי לפעמים יתגלגל, ליקח את בת זוגו, כי לא זכה בראשונה לקחתה.
ופעמים שכבר לקח בת זוגו, אלא שחטא באיזו עבירה, והוצרך להתגלגל לתקן אותה
כנז"ל, ואז אינו בא רק יחידי, כמ"ש הסבא דמשפטים על פסוק אם בגפו יבא וכו'.
ופעמים הוא שיש לו זכיות, ולכן אע"פ שהיא אינה צריכה להתגלגל, מחזירים אשתו
להתגלגל עמו, בסוד ויצאה אשתו עמו. ופעמים הוא, שלא זכה בראשונה ליקח בת
זוגו, אמנם נזדמנה לו אשה לפי מעשיו, ובכל נשמות הנשים שבעולם, אין מי
שתהיה קרובה אליו כאשה זו, אעפ"י שאינה בת זוגו ממש, וכאשר חטא ונתגלגל,
מגלגלים עמו לאשה הזאת, אעפ"י שהיא אינה צריכה לגלגול, ואעפ"י שאינה בת
זוגו ממש:</span>

<span dir="rtl">עוד דע, כי יש כמה שרשים של נשמות, שנשרו בקליפות, הם
ונשיהם בת זוגם, והזכרים יכולים לצאת עתה בעה"ז מתוך הקליפות, אבל נקבותיהם
אינם יכולים לצאת כלל עד ביאת המשיח, והם עתה טבועות ומסורות בתוך הקליפות
הנקבה, ושכחתי מה שמה, אם היא אגרת בת מחלת, או נעמה אמם של שדים. והנה כל
השרש של חור בנה של מרים, לא יצאו נשמות הנקבות שלהם עד ביאת המשיח. ונלע"ד
ששמעתי ממורי זלה"ה, כי גם אהרן הכהן לא נשא בת זוגו, כי הוא קרוב לשרש
נשמת חור בנה של מרים אחותו כמבואר אצלינו:</span>

**<span dir="rtl">בהקשר זה תורת תורשה, להסבר תופעת רשע בן צדיק. כאן יש
סימטריה בין האיש לאשה (כמעט).</span>**

<span dir="rtl">עוד נדבר בענין הבנים הנולדים מן האב, דע, כי בהיות האיש
מזדווג עם אשתו להוליד בנים, הנה מכח האב נמשך בחי' אור מקיף בבן, ומכח האם
נמשך בבן ג"כ בחי' אור פנימי. והנה אפשר שבעת זווגם יתקדשו עצמם שניהם
בכונות מצוה וקדושה. או יהיה כונת שניהם שלא לשם מצוה, אלא להנאת עצמם
ולרעה. או יהיה כונת האב לטובה והאם לרעה, או להפך. ואמנם אם שניהם נתכוונו
לדבר מצוה, יהיה הולד ההוא צדיק גמור באור המקיף ובאור פנימי. ואם שניהם
נתכוונו לרעה, יהיה הבן ההוא רשע גמור באור מקיף ובאור פנימי. ואם האב
נתכוון לטובה, ואמו לרעה, אז יהיה אור המקיף של הבן צדיק. ואור הפנימי,
רשע. ובהמשך הזמן יכוף המקיף את הפנימי, ויהיה צדיק גמור, לפי שהמקיף כולל
בתוכו את הפנימי, ומהפכו לזכות. ואם האב נתכוון לרעה והאם לטובה, אז המקיף
רע והפנימי טוב, ובהמשך הזמן יכוף המקיף הרע את הפנימי הטוב, ויהיה רשע גם
הוא:</span>

<span dir="rtl">ובה יתבאר טעם, למה מצינו היות צדיקים גדולים, בני רשעים
גמורים. וכמו שמצינו באברהם, שהיה בן תרח, כומר גדול, ועושה פסילים למכור
לכל העולם ולהחטיאם.</span>

**<span dir="rtl">בהמשך, תיאור כוחות הרע הניזונים מטפילות על
הטוב.</span>**

<span dir="rtl">ובזה יתבאר, למה הקליפות מתאוים כ"כ להחטיא את האדם, עד כי
גרמו להחריב בית המקדש, ולהגלות שכינתו יתברך בין הגוים, ולהכעיס את השי"ת
אשר בראם. וסוד הענין דע, כי ע"י חטאו של אדה"ר, נפלו כל הנשמות לתוך עמקי
הקליפות. והנה הקליפות הם שיורי הזוהמא והפסולת שנברר מן הקדושה במיתת
המלכים של אדום, כמבואר אצלינו והקליפות האלו הם בעצמם, הנקראים בשם דרגא
דמותא. אבל הקדושה, היא אלהים חיים ומלך עולם, ולכן הם רודפים אחר הקדושה
הנקראת חיים, כדי ליזון ולהחיות ממנה. ובעוד שהקדושה בתוכה, הם חיים
ונזונים ממנה. וכשאין קדושה בתוכה, הם מתים, ואין להם חיות ושפע, ולכן הם
טורחים אחר הקדושה, ומחטיאים את נשמת האדם הקדושה, כי אז גורמים אל הקדושה,
ואל אותה הנשמה שתכנס ברשותם, והם חיים ונזונים על ידה. לפי שהנשמה הקדושה
אי אפשר לה להכרת ממקום הקדושה, כי הבורא יתברך חשב מחשבות לבלתי ידח ממנו
נדח, אפילו נצוץ קטן של נשמה קדושה, וממקום קדושתו יתברך משפיע, וממשיך
מזון אל אותם הנשמות שבתוך הקליפות ההם, ומאותו השפע נותנים גם הקליפות,
ולכן רודפים להחטיא את האדם, כאחד הרודף וטורח אחר מזונותיו, ולא יבוזו
לגנב כי יגנוב למלא נפשו כי ירעב:</span>

**<span dir="rtl">חורבן בית המקדש והגאולה – המשמעות על פי קבלת
האר"י</span>**

<span dir="rtl">והנה כאשר נחרב בית המקדש, גלתה שכינה בין הקליפות, לפי
שהנשמות שגלו ביניהם, אין בהם כח ויכולת לצאת מתוכם, כיון שנפגמו בחטאם.
וע"כ שכינתו יתברך, אשר עליה נאמר כי ה' אלהיך אש אוכלה, נכנסת ביניהם כדי
ללקט אותם נצוצות נשמות אשר בתוכם, ומבררת אותם ומעלה אותם למקום הקדושה,
ומחדשם, ומורידם בעה"ז, בגופות האנשים. ובזה תבין היטב סוד גלות שכינה.
ומיום שנחרב בית המקדש, זו מלאכתו יתברך, עד שיכלה מלאכתו ללקוט כל הנשמות
שנפלו בין הקליפות של האדם הבליעל ונתערבו בו מראשו ועד רגליו, ועד שיגמר
ללקט אפילו אותם שנפלו עד הרגלים, אין המשיח נגלה, ואין ישראל נגאלים. ....
ואמנם אין השכינה מלקטת אותם, אלא ע"י מעשה התחתונים ותפלותיהם, בסוד תנו
עז לאלהים. וכפי גדר מעשה התחתונים, כך גדר הוצאות הנשמות והנצוצות ההם.
ואלו כל ישראל היו שבים בתשובה גמורה, היה כח בשכינתו יתברך להוציא כל
הנשמות משם ברגע אחד. אבל חטאתינו מתישים כחה, וכמש"ה צור ילדך תשי. וכאשר
יכלו הנשמות מלצאת משם, אז גם שכינתו יתברך תצא משם, ויסתלק חיותם, וימותו
הקליפות, והרשעה כלה בעשן תכלה, ....</span>

**<span dir="rtl">הגאולה אינה רק לישראל, אלא סוף לרשעה בכלל.</span>**

**<span dir="rtl">הקשר בין התורה והנשמה. מעניין שמספר הנשמות מוגבל,
למספר יוצאי מצרים (כאילו אין ריבוי בעם ישראל מאז), ולמעשה, אין כאן
התייחסות לנשמות של לא יהודים...</span>**

<span dir="rtl">...והיא מקושרת עם האמור, שהאדם מחוייב לעסוק בתורה בארבעה
מדרגות שבה, והיא זאת, דע, כי כללות כל הנשמות הם ס' רבוא ולא יותר. והנה
התורה היא שרש נשמות ישראל, כי ממנה חוצבו, ובה נשרשו. ולכן יש בתורה ס'
רבוא פירושים, וכלם כפי הפשט. וס' רבוא ברמז. וס' רבוא בדרש. וס' רבוא
בסוד. ונמצא, כי מכל פי' מן הס' רבוא פרושים, ממנו נתהווה נשמה אחת של
ישראל, ולעתיד לבא כל אחד ואחד מישראל, ישיג לדעת כל התורה כפי אותו הפירוש
המכוון עם שרש נשמתו, אשר ע"י הפרוש ההוא נברא ונתהווה כנזכר. וכן בג"ע אחר
פטירת האדם, ישיג כל זה. וכן בכל לילה כאשר האדם ישן, ומפקיד נשמתו ויוצאה
ועולה למעלה, הנה מי שזוכה לעלות למעלה, מלמדים לו שם אותו הפירוש, שבו
תלוי שרש נשמתו. ואמנם הכל כפי מעשיו ביום ההוא, כך באותה הלילה ילמדוהו,
פסוק אחד, או פרשה פלונית, כי אז מאיר בו יותר פסוק ההוא משאר הימים.
ובלילה האחרת יאיר בנשמתו פסוק אחר, כפי מעשיו של אותו היום, וכלם ע"ד הפי'
ההוא אשר תלויה בו שרש נשמתו כנזכר. ומורי ז"ל, בכל ערב וערב היה מסתכל
בתלמידיו העומדים לפניו, ורואה בהם איזה פסוק מאיר יותר באיש ההוא מצחו מצד
השרות נשמתו המאירה שם.....</span>

**<span dir="rtl">הבדל המינים...</span>**

<span dir="rtl">והנה האחת הוא, כי הגלגול באנשים, ולא בנשים. כי הנשים
מקבלות עונשן בגיהנם בעוה"ב. משא"כ באנשים הלומדים תורה, כנזכר בדרושים
אחרים.</span>

**<span dir="rtl">גלגול נשמות מתוך ניסיונו של חיים ויטאל עם האר"י. כאן
הוא מאפשר גלגול בבעלי חיים, צמחים, ואפילו אבנים.</span>**

<span dir="rtl">וכבר כמה פעמים הייתי עם מורי ז"ל הולך בשדה, והיה אומר
לי, הנה איש אחד הנקרא בשם כך, והוא צדיק ות"ח, ולסבת עון אחד פלוני שעשה
בחייו, הוא עתה מתגלגל תוך אבן זה, או צומח זה, וכיוצא בו, וכמו שיתבאר
לקמן. ומעולם לא הכיר בו מורי ז"ל, והיינו חוקרים אחר הנפטר ההוא, ומצאנו
דבריו כנים ואמיתיים ואין להאריך בדברים אלו, כי לא יכלם ספר. ולפעמים היה
מסתכל מרחוק ת"ק אמה בקבר אחד, שבין עשרים אלף קברים אחרים, והיה רואה נפש
המת הנקבר שם עומד על הקבר ההוא, והיה אומר לנו הקבר ההוא קבור בו איש
פלוני ושמו פלוני, ומענישים אותו עונש פלוני, על עון פלוני. והיינו חוקרים
על האיש ההוא, ומצאנו דבריו אמתיים, וכאלה רבות וגדולות לא יכילם
רעיון:</span>

**<span dir="rtl">חטאים ועונשי גלגול, החטאים המיניים הם הגדולים
בחטאים....</span>**

<span dir="rtl">ופעם אחת הייתי עם מורי ז"ל, וא"ל, כי היה רואה בעיניו איש
אחד, מזמן דור התנאים שמגולגל בעז אחת נקבה, לסבת שהיה משמש מטתו לאור הנר,
ונודע דהויין ליה בנים נכפים, ונמצא שגרם לבניו שיהיו נכפים, ושימותו
בקטנותם, וה"ז שופך דמים ממש. ולא עוד אלא ששופך דם בניו.</span>

<span dir="rtl">והנה הבא על אשת איש, אשר מיתתו בחנק, מתגלגל בריחיים,
שנותנים בהם החטים, וטוחנים על ידי המים המגלגלים הריחים, ושם נידונים האיש
והאשה ההיא, בסוד תטחן לאחר אשתי:</span>

<span dir="rtl">ויש מי שמתגלגלים בבעלי חיים, והנה הפרנס המתגאה על הצבור
יתגלגל בדבורים.</span>

**<span dir="rtl">לא ברור, כיצד גלגול בבעלי חיים או אבנים מאפשר
תיקון.</span>**

<span dir="rtl">גם בענין האילנות שבארץ הזאת, יש על כל אחת שר למעלה,
וכשזה נופל זה מתייבש. ולא עוד, אלא שבכל פעם שנופלים עלה האילן למטה, גם
איזה כח עליון חסר מן השר העליון למעלה בעת ההיא, וממה שכתבתי לך עתה, תוכל
להקיש ולהבין מדעתך דברים הנפלאים אם עיני שכל לך:</span>

**<span dir="rtl">פרשנות לספרות ההיכלות. בולט הניסיון של חיים ויטאל
להסביר שאלות ולבטל סתירות...</span>**

<span dir="rtl">וחלק הנשמה של אצילות, לקחה חנוך בן ירד, ולכן היה מלאך
בשמים, הנקרא מטטרו"ן כנודע. ולכן לא מת כבני אדם גם הוא. ודע, כי בחי' זו
הנשמה דאצילות, היא הנקראת שרו של עולם, להיותה נמשכת מעולם האצילות, והיא
שולטת על העולמות כלם. ובזה יתורץ הקושיא הנודעת בענין חנו"ך ומטטרו"ן, דאם
שניהם אחד, א"כ בעולם היצירה, הנקראת עולם דמטטרון, מי היה אז שר העולם,
בהיות חנוך עדיין למטה בארץ בעה"ז. אבל הענין יובן, במ"ש בזהר ריש פרשת נח,
בתוספתא על פסוק נח נח, כי כל צדיק יש לו תרין רוחין, חד בארעא לתתא, וחד
בשמיא לעילא וכו', והבן זה.</span>

<span dir="rtl">והנה אלישע הוא משרש חנוך הנקרא מטטרו"ן, שהוא מצד נשמה
דאצילות הנקראת זיהרא עילאה דאדה"ר, ולכן הוצרך ליקח נפש זו דנדב ואביהוא,
שהם נפש דזיהרא עילאה דאדם, שהיו באליהו. ולפי שאליהו זכה לרוח דזיהרא
עילאה כנז"ל, לזה אמר ברוחך אלי. גם רמז ברוחך, אל מה שנתבאר אצלינו, כי
אביהוא נפשו ורוחו משרש קין, אבל נדב נפשו משרש אחר, ורוחו משרש קין בלבד,
ויען שרוחו לבד היא משרש זה של קין, לכן אמר ברוחך:</span>

**<span dir="rtl">איתור קברות הצדיקים באיזור צפת</span>**

<span dir="rtl">ועתה אכתוב מקום קברות הצדיקים, כפי אשר קבלתי ממורי
זלה"ה, וכבר הודעתיך כי הוא היה רואה ומסתכל בנשמות הצדיקים, בכל מקום ובכל
זמן, ומכ"ש בהיותו על קבריהם, ששם נפשותיהם עומדות כנודע, גם מרחוק עיניו
יביטו בנפש הצדיק העומד על הקבר שלו, ועי"ז היה יודע קבר כל צדיק וצדיק,
והיה מדבר עמהם, ולומד מהם כמה סתרי תורה. וכבר נסיתי כמה נסיונות וחקרתי
בתכלית החקירות, ומצאתי דבריו כנים ואמתיים, ואין להאריך בזה עתה, כי הם
דברים נוראים ונפלאים ולא יכלם ספר:</span>

**<span dir="rtl">דוגמא מעמודים שלמים של מיקום קברי צדיקים (ותוך כדי כך
תיאור הנוף של אותם ימים).</span>**

<span dir="rtl">במדינת צפת ת"ו, במערב, יש שם בית קברות ליהודים, ובתוכו
בית א', ובנין כיפה עגולה גבוה באמצע גגו כמין קובה, ובצפון הבית ההוא נקב
קטן פתוח למערה ההיא, ובאותה מערה אומרים העולם, כי שם קבור הושע בן בארי,
ואינו כך, אמנם הוא קבור שם ר' יהושע התנא, וטעו העם, וקראוהו
הושע:..........</span>

<span dir="rtl">בלכתך מכפר הדהריאה הנזכר שבמערב צפת, בדרך הנמשך ממנה תחת
בית הקברות, והולך לצד צפון, ונמשך עד נחל מים הנקרא כראל כמו שיתבאר למטה.
ואמנם בדרך הזה יש אילני זתים רבים, ובהגיעך שם תתחיל לרדת בהר ההוא לראש
נהר המים הנזכר שבו טוחנים החטים, ושם חפירה אחת, כי הוא מקום מחצב אבנים,
ושם קבור עדינו העצני. ורחוק ממנו מעט יש מחצב אחד, ושם קבור רבי חוצפית
התורגמן:</span>

<span dir="rtl">ומשם תרד עוד למטה באמצע מורד ההוא, ושם סלע גדול, אורכו
קרוב לעשרה אמות, וכן רחבו, והוא סלע יחידי בפ"ע שוכב ומוטה ע"ג קרקע,
ותחתיו חלול ונבדל מן הקרקע מצד צפונו, ושם תחתיו קבור יהוידע הכהן:</span>

**<span dir="rtl">מתפלמס עם מסורות אחרות ("ספר הייחוס" מתחילת המאה השש
עשרה?)</span>**

<span dir="rtl">.... לדרום צפת ת"ו בכפר עכברא, שם מערה אחת בתוך הפרדסים,
ויצא מפתחה מעין מים להשקות הפרדסים, ופתחה צר מאד, תכנס לתוכה ולצד המזרח
קבור שם ר' ינאי לבדו, ולא ככתוב בספר היחוס שקבורים שם ג"כ ר' דוסתאי ור'
נהוראי:</span>

**<span dir="rtl">וכן הלאה, מספר דפים...</span>**
