<span dir="rtl">תורת הסוד 13 - המרכז בצפת במאה השש
עשרה</span><span dir="ltr"></span>

<span dir="ltr"></span>

<span dir="ltr"></span><span dir="rtl">1517 כיבוש צפת בידי התורכים
העות'מנים.</span>

<span dir="ltr"></span>

<span dir="rtl">בתקופה הממלוכית הייתה צפת בירת מחוז, אך הישוב היהודי בה
היה מספר מאות משפחות (תקופת שפל באמפריה הממלוכית בכלל).</span>

<span dir="ltr"></span>

<span dir="rtl">בעשרות השנים שלאחר הכיבוש התורכי, חל גידול רב ביישוב
היהודי בצפת, כחמשת אלפים נפש (מחצית מתושבי העיר, ופי חמש מאשר
קודם).</span>

<span dir="ltr"></span>

<span dir="rtl">ר' משה באסולה שמבקר בעיר ב 1521 1522 כותב (מצוטט מהאתר
של ויקיפדיה):</span>

<span dir="ltr"></span>

<span dir="rtl">העיר מלאה כל טוב ומזונות משובחות. ובזול, לקונה כל דבר
בעתו. ולולא רוב השמן והתבואה שמוליכים משם לדמשק ולמקומות אחרים, לא היה
שווה כלום. מכל מיני פירות וטובים נמצאים בה, ואשר לא יהיה שם, יובא מדמשק.
הארץ רחבת ידיים בסחורה, הן בחנויות לבגדי צמר, הן בסדקית, הן בבשמים, –
משלושת אלה יש הרבה חנויות ליהודים. והם מביאים את הסדקית והבשמים מדמשק
ומוכרים בעיר...</span>

<span dir="ltr"></span>

<span dir="rtl">כלומר מרכז מסחרי.</span>

<span dir="ltr"></span>

<span dir="rtl">אך השגשוג הכלכלי התבסס על תעשיית טקסטיל, צמר ופשתן,
בעיקר צמר. והדעיכה הכלכלית, כבר עשרות שנים אחר כך, באה מהתחרות הקשה של
האריגים האנגליים.</span>

<span dir="ltr"></span>

<span dir="rtl">ב 1591 כותב ר' משה אלשיך "אגרת חזות קשה" על מצבה הקשה של
צפת.</span>

<span dir="ltr"></span>

<span dir="rtl">תקופת הזוהר (תרתי משמע) של המרכז היהודי בצפת הייתה קצרה
מאוד, יש אומרים כארבעים שנה בלבד.</span>

<span dir="rtl">אבל, השפעתה על היהדות הייתה גדולה מאוד.</span>

<span dir="ltr"></span>

<span dir="rtl">גדולי ישראל המפורסמים בתקופת הזוהר של צפת:</span>

<span dir="ltr"></span>

<span dir="rtl">ר' יעקב בירב (1474-1546) בצפת מ 1524</span>

<span dir="ltr"></span>

<span dir="rtl">ר' יוסף קארו (1488 – 1575) בצפת מ 1536</span>

<span dir="ltr"></span>

<span dir="rtl">ר' שלמה אלקבץ (1505 – 1584) בצפת מ 1535</span>

<span dir="ltr"></span>

<span dir="rtl">ר' משה קורדובירו (1522 – 1570) גדל בצפת (לא ברור היכן
נולד)</span>

<span dir="ltr"></span>

<span dir="rtl">ר' משה אלשיך (1507-1600) בצפת מ 1535</span>

<span dir="ltr"></span>

<span dir="rtl">ר' יצחק לוריא אשכנזי (האר"י) (1534 – 1572) בצפת מ
1570</span>

<span dir="ltr"></span>

<span dir="rtl">ר' חיים ויטאל (1542 – 1620) יליד צפת, ב 1576 עוזב את צפת
ובין 1586 ל 1594 בצפת.</span>

<span dir="ltr"></span>

<span dir="rtl">ר' יוסף אבן טבול (נפטר ב 1616) לא ברור ממתי גר בצפת. עזב
אותה בערך ב 1605.</span>

<span dir="ltr"></span>

<span dir="rtl">ר' משה יונה</span><span dir="ltr"></span>

<span dir="ltr"></span>

<span dir="rtl">ועוד ....</span><span dir="ltr"></span>

<span dir="ltr"></span>

<span dir="rtl">הצבעים:</span>

<span dir="ltr"></span>

<span dir="rtl">עסקו בעיקר בהלכה.</span>

<span dir="ltr"></span>

<span dir="rtl">מקובלים לפני האר"י.</span>

<span dir="ltr"></span>

<span dir="rtl">תלמידי האר"י.</span>

<span dir="ltr"></span>

<span dir="rtl"><u>ר' יעקב
בירב</u></span><span dir="ltr"></span><span dir="rtl">, בצפת מ 1524 ועד
מותו ב 1546</span>

<span dir="rtl">הרב החשוב בצפת בתקופה זו.</span>

<span dir="rtl">מפורסם בניסיונו (שנכשל) לחדש את הסמיכה.</span>

<span dir="rtl">עסק בהלכה, היה רבו של ר' יוסף קארו.</span>

<span dir="ltr"></span>

<span dir="rtl"><u>ר' יוסף
קארו</u></span><span dir="ltr"></span><span dir="rtl">. בצפת מ 1536 עד
1575.</span>

<span dir="rtl">מגדולי פוסקי ההלכה (אך עסק גם בקבלה).</span>

<span dir="rtl">מפורסם בזכות "השולחן ערוך", ספר הלכות פסוקות (ללא דיונים
והנמקות).</span>

<span dir="rtl">התבסס על שלושה פוסקים שלפניו:</span>

<span dir="rtl">הרא"ש (ר' אשר בן יחיאל, אשכנזי שעבר לספרד והיה לראש
ישיבת טלידו, בערך 1300),</span>

<span dir="rtl">הרי"ף (ר' יצחק אלפסי, בערך 1100, אלג'יר, תוניס, ואולי
מרוקו).</span>

<span dir="rtl">הרמב"ם (בערך 1200 מצרים).</span>

<span dir="rtl">למרות עיסוקו המרכזי בהלכה עסק גם בקבלה, בספרו "מגיד
מישרים", הוא מספר על המלאך המלמד אותו, מספר על יחסיו עם מלאך זה ומפרש
פירושים קבליים את פרשיות התורה.</span>

<span dir="ltr"></span>

<span dir="rtl">קטע מתוך "מגיד מישרים"</span>

<span dir="rtl">מוסר שהיה מייסר אותו כאב לבן. אור ליום שבת כ"ז לאייר
בפרשת מדבר סיני אכלתי מעט מזעיר וכן עשיתי בשתייתן ושניתי משניות בתחלת
הלילה וישנתי עד אור היום והקצתי והשמש זרח על הארץ ונצטערתי מאד באמרי איך
לא קמתי בעוד לילה כדי שיבא אלי הדבור כמנהג. ועכ"ז התחלתי לגרוס משניות
וקריתי ה' פרקים, ובעודי קורא במשניות קול דודי דופק בתוך פי מנגן מאליו
והתחיל ואמר:  
ה' עמך בכל אשר תלך וכל אשר עשית ואשר תעשה ה' מצליח בידך, רק כי תדבק בי
וביראתי ובתורתי ובמשניותי תמיד, ולא כאשר עשית בזאת הלילה שאף ע"פ שקדשת
עצמך במאכלך ובמשתייך מ"מ ישנת שנת עצל, כי הדלת תסוב על צירה והעצל על
מטתו, ולא קמת לקראות המשניות כמנהגך הטוב ועל זה היה ראוי לעזבך ולנטשך
אחרי שנתת תוקף לסמאל ונחש ויצה"ר בשינתך שישנת עד שהאיר היום. אבל בזכות
השיתא סדרי משנה שאתה יודע על פה, ובזכות אותם הענויים והסגופים שעשית
בימים שקדמו וגם עתה אתה מחזיק בהם, הסכימו בישיבה של מעלה שאחזור לדבר עמך
כבראשונה ושלא אעזבך ולא אנטשך וכן
עשיתי</span>**<span dir="ltr">......</span>**

<span dir="ltr"></span>

<span dir="rtl">ואחר כך פרשנות קבלית רגילה:</span>

<span dir="rtl">וסוד של בראשית ברא אלהים שבתחלה היה הקב"ה אחד ושמו אחד
כדברי ר' אליעזר, כלומר שכולו היה באינסוף, וכאשר עלה בדעתו לברוא עולם
נתנה בו נקודה אחת משלוש עליונות, ואלהים של בראשית כלומר בינה.... את
השמים ואת הארץ, כלומר אלהים שהוא בינה ברא שמים שהוא תפארת וארץ שהוא
מלכות. ואת – לרבות גבורה וחסד,... וזה שאמרו חז"ל, את השמים – לרבות
תולדותיהם...</span>

<span dir="ltr"></span>

<span dir="rtl"><u>ר' שלמה אלקבץ.</u></span> <span dir="ltr"></span>
<span dir="rtl">בצפת מ 1536, עוד מותו כנראה ב 1584.</span>

<span dir="rtl">עסק בקבלה, כתב ספרים וכתב פיוטים ברוח הקבלה.</span>

<span dir="rtl">היה מורה של ר' יוסף קארו ושל ר' משה קורדובירו.</span>

<span dir="rtl">כתב את הפיוט המפורסם "לכה דודי".</span>

<span dir="rtl">מייחסים לו את התחלת מנהג תיקון ליל שבועות.</span>

<span dir="rtl">וכך הוא כותב באחת מאגרותיו:</span>

<span dir="rtl">דעו לכם כי הסכמנו החסיד ואני עבדו ועבדיכם עם החברים
לעמוד על נפשינו ליל שבועות ולנדד שינה מעינינו.'שלושה ימים קודם חג שבועות
החלו לטבול במקווה ולהיטהר, כמו בני ישראל לקראת מתן תורה. בתיקון ליל
שבועות ישמשו החברים כשושבינים, המתקינים ומקשטים את הכלה לקראת כלולותיה
בעשרים וארבעה קישוטים, .....</span><span dir="ltr"></span>

<span dir="ltr"></span>

<span dir="rtl"><u>ר' משה קורדובירו
(הרמ"ק).</u></span><span dir="ltr"></span> <span dir="rtl">נולד ב 1522 ,
גדל בצפת, נפטר 1570.</span>

<span dir="rtl">כתב ספרי קבלה. למד אצל שלמה אלקבץ, היה מורה של האר"י
(תקופה קצרה) ושל חיים ויטאל.  
אחד מספריו, הנקרא "ספר גירושין" מתאר את ההווי של מקובלי צפת באותם
שנים:</span>

<span dir="ltr"></span>

<span dir="rtl">שנת חמשת אלפים וש' וח' חודש, שבט יום ששי עשרה לחודש,
נתגרשנו בגרושי המלך והמלכה עד בית המדרש החרב שבנברתיין תוב"ב, ושם חידשתי
עניין זה. שהקשיתי כי לעולם תפארת ומלכות יונקים מצד החסד והגבורה ואיך
יתחדש לעתים על ידי קבלתם מן הצפון והדרום. ועוד הקשיתי כי אחר שקודם
הייחוד הם מקבלים מן הזרועות מה יתחדש עוד בייחודם. ותרצתי....</span>

<span dir="ltr"></span>

<span dir="rtl">ובמקום אחר:</span>

<span dir="ltr"></span>

<span dir="ltr"></span><span dir="rtl">... כהתימי לבאר הדברים האלה ואני
בתוך המדרש הרשב"י ע"ה במירון, ונשתטחנו בקרבו בציון ר"ש ור' אלעזר ע"ה,
ועדין מרחשן שפתי ושם התפללתי תפילה קצרה מתוך קירות לבי, ואח"כ קם מורי על
רגליו ופירש בפ' זכור מלבד פירושים אחרים שפירש עליו וכן מקצת
חברים.</span>

<span dir="ltr"></span>

<span dir="rtl"><u>ר' משה
אלשיך</u></span><span dir="ltr"></span><span dir="rtl">. בצפת מ 1535 עד
מותו ב 1600.</span>

<span dir="rtl">עסק בהלכה, היה דיין ועמד בראש ישיבות. פירסם תשובות
הלכתיות לשאלות וכתב פירוש לתורה, לספר דניאל, לפרקי אבות.</span>

<span dir="rtl">בסוף המאה, מתאר באגרת את מצבה הקשה של צפת.</span>

<span dir="ltr"></span>

<span dir="rtl"><u>ר' יצחק לוריא אשכנזי
(האר"י).</u></span><span dir="ltr"></span> <span dir="rtl">בצפת מ 1570
ועד מותו ב 1572.</span>

<span dir="rtl">נולד בירושלים (אמו ספרדית ואביו אשכנזי), גדל במצרים,
ונפטר במגיפה בגיל 38.  
בשנתיים שחי בצפת הפיץ דרך חדשה בקבלה, שנקראת על שמו.</span>

<span dir="rtl">לימד מספר קטן של תלמידים.</span>

<span dir="rtl">וכך מתאר אותו תלמידו חיים ויטאל:</span>

<span dir="rtl">והנה היום אביע חידות ונפלאות תמים דעים כי בכל דור ודור
הפליא חסדו אתנו אל ה' ויאר לנו ע"י השרידים אשר ה' קורא בכל דור ודור
כנזכר וגם בדורינו זה אלוהי הראשונים והאחרונים לא השבית גואל מישראל ויקנא
לארצו ויחמול על עמו וישלח לנו עיר וקדיש מן שמייא נחית הרב הגדול האלהי
החסיד מורי ורבי כמהר"ר יצחק לוריא אשכנזי זלה"ה מלא תורה כרמון במקרא
במשנה בתלמוד בפלפול במדרשים והגדות. במעשה בראשית במעשה מרכבה בקי בשיחת
אילנות בשיחת עופות בשיחת מלאכים מכיר בחכמת הפרצוף הנזכר כרשב"י בפרשה
ואתה תחזה. יודע בכל מעשי בני אדם שעשו ושעתידים לעשות יודע במחשבות ב"א
טרם יוציאום מן הכח אל הפועל, יודע עתידות וכל הדברים ההווים בכל הארץ ולמה
שנגזר תמיד בשמים. יודע בחכמת הגלגול מי חדש ומי ישן ואיפת האיש ההוא באיזה
מקום תלויה באדם העליון ובאה"ר התחתון יודע בשלהבת הנר ולהבת אש דברים
נפלאים, מסתכל וצופה בעיניו נשמות הצדיקים הראשונים והאחרונים ומתעסק עמהם
בחכמת האמת מכיר בריח האדם כל מעשיו ע"ד ההו' ינוקא בפ' בלק וכל החכמות
הנזכרים היו אצלו כמונחים בחיקו בכל עת שירצה בלתי יצטרך להתבודד ולחקור
עליהם. ועיני ראו ולא זר דברים מבהילים לא נראו ולא נשמעו בכל הארץ מימי
רשב"י ע"ה ועד הנה. וכל זה השיג שלא ע"י שמוש קבלת מעשיות ח"ו כי איסור
גדול יש בשמושם. אמנם כ"ז היה מעצמו ע"י חסידותו ופרישותו אחרי התעסקו ימים
ושנים רבים בספרים חדשים גם ישנים בחכמה הזאת ועליהם הוסיף חסידות ופרישות
וטהרה וקדושה היא הביאתו לידי אליהו הנביא שהיה נגלה אליו תמיד ומדבר עמו
פה אל פה ולמדו זאת החכמה</span><span dir="ltr"></span>

<span dir="ltr"></span>

<span dir="rtl"><u>ר' חיים
ויטאל</u></span><span dir="ltr"></span><span dir="rtl">. יליד צפת 1542,
חי בה עד 1577, ושוב בין 1586 ו 1594</span>

<span dir="rtl">תלמיד של משה אלשיך, רמ"ק, ובכיר תלמידיו של האר"י.</span>

<span dir="rtl">כתב הרבה ספרים, בעיקר על תורתו של האר"י, שהמפורסם בהם
הוא  
"עץ חיים".</span>

<span dir="ltr"></span>

<span dir="rtl"><u>ר' יוסף אבן טבול.</u></span><span dir="ltr"></span>
<span dir="rtl">לא ברור ממתי גר בצפת. עזב אותה בערך ב 1605.</span>

<span dir="rtl">מתלמידי האר"י, כתב ספרים רבים, במחקר לומדים ממנו הרבה על
תורת האר"י דווקא מפני שהוא כותב עליה באופן שונה במקצת מחיים
ויטאל.</span>

<span dir="ltr"></span>

<span dir="rtl"><u>ר' משה יונה.</u></span><span dir="ltr"></span>
<span dir="rtl">תאריכים לא ידועים.</span>

<span dir="rtl">מתלמידיו של האר"י.</span>

<span dir="rtl">כתב ספר אחד בו סיכם את תורת האר"י, בשם "כנפי
יונה".</span>

<span dir="ltr"></span>

<span dir="rtl">פיוטים של האר"י</span>

<span dir="ltr"></span>

<span dir="rtl">אזמרה בשבחים</span>

<table>
<colgroup>
<col style="width: 97%" />
<col style="width: 2%" />
</colgroup>
<thead>
<tr>
<th><span dir="ltr"></span></th>
<th></th>
</tr>
<tr>
<th><span dir="rtl">אזמר בשבחין, למיעל גו פתחין, דבחקל תפוחין, דאינון
קדישין.<br />
נזמין לה השתא בפתורא חדתא ובמנרתא טבתא, דנהרא על רישין.<br />
ימינא ושמאלא, ובינייהו כלה, בקישוטין אזלא, ומנין ולבושין.<br />
יחבק לה בעלה, וביסודא דילה, דעביד נייחא לה, יהא כתיש כתישין.<br />
צוחין אף עקתין בטלין ושביתין, ברם אנפין חדתין, ורוחין עם נפשין.<br />
חדו סגי ייתי, ועל חדא תרתי, נהורא לה ימטי, וברכאן דנפישין.<br />
קריבו שושבינין, עבידו תיקונין, לאפשא זינין, ונונין עם רחשין.<br />
למעבד נשמתין ורוחין חדתין, בתרתין ובתלתין, ובתלתא שבשין.<br />
ועיטרין שבעין לה, ומלכא דלעילא, דיתעטר כלא, בקדיש קדישין.<br />
רשימין וסתימין בגו כל עלמין, ברם עתיק יומין, הלא בטיש בטישין.<br />
יהא רעוא קמיה, דתשרי על עמיה, דיתענג לשמיה, במתיקין ודובשין.<br />
אסדר לדרומא מנרתא דסתימא, ושלחן עם נהמא, בצפונא ארשין.<br />
בחמרא גו כסא, ומדאני אסא, לארוס וארוסה, להתקפה חלשין.<br />
נעביד לון כתרין במילין יקירין, בשבעין עטורין, דעל גבי חמשין.<br />
שכינתא תתעטר בשית נהמי לסטר, בווין תתקטר, וזינין דכנישין.<br />
שביתין ושביקין, מסאבין דרחיקין, חבילין דמעיקין, וכל זיני חרשין.<br />
למבצע על רפתא, כזיתא וכביעתא, תרין יו"דין נקטא, סתימין ופרישין.<br />
משח זיתא דכיא, דטחנין ריחיא, ונגדין נחליא, בגוה בלחישין.<br />
הלא נימא רזין. ומילין דגניזין. דליתהון מתחזין. טמירין וכבישין.<br />
אתעטרת כלה, ברזין דלעילא, בגו האי הילולא, דעירין קדישין.</span></th>
<th><span dir="ltr"></span></th>
</tr>
</thead>
<tbody>
</tbody>
</table>

<span dir="ltr"></span>

<span dir="rtl">אזמר בשבחים להכנס בפתחים, של שדה התפוחים, שהם קדושים.  
נזמין אותה עתה בשולחן חדש ובמנורה טובה, שמאירה על ראשים.  
ימין ושמאל וביניהם כלה. בקישוטים יוצאת בבגדים ולבושים.  
יחבק אותה בעלה, וביסוד אשר לה, שעושה לה נחת, כתוש יכתוש.  
צעקות וגם צרות, בטילות ושובתות, רק פנים שמחות, ורוחות עם נפשות.  
שמחה רבה תבוא, פי שניים, ואור לה יגיע וברכות רבות.  
קרבו שושבינים, עשו תיקונים, להרבות במזונות, ודגים עם עופות.  
לעשות נשמות ורוחות חדשות, בשנים ושלושים, ובשלושה ענפים.  
ועטרות שבעים לה, והמלך העליון, שיתעטר הכל בקודש הקדשים.  
רשומים וסתומים בתוכה כל עולמות, רק עתיק יומין, הלא הכה יכה.  
יהי רצון לפניו, שישרה על עמו, שיתענג לשמו, בממתקים ודובשנים.  
אערוך בדרום מנורה הנעלמה, ושולחן עם לחם, בצפון אשכין.  
ביין בתוך הכוס ואגודת הדסים, לארוס וארוסה לחזק חלושים.  
נעשה להם כתרים במילים יקרות, בשבעים עיטורים, שעל גבי חמישים.  
השכינה תתעטר בששה לחמים לכל צד, בווים תתקשר, ובמיני צבורים.  
שובתים ונעזבים, הטמאים המרוחקים, המזיקים המעיקים, וכל מיני כשפים.  
לבצוע על הפת, כזית וכביצה, שני יו"דים לקוחה, סתומים ומפורשים.  
שמן זית זך, שטוחנים הריחים, ומושכים הנחלים בתוכה בלחישות.  
הלא נאמר סודות, ומלים הגנוזים, שאינם נראים, טמונים וכבושים.  
נתעטרה הכלה, בסודות של מעלה, בתוך הילולה זו של מלאכים
קדושים.</span><span dir="ltr"></span>

<span dir="ltr"></span>

<span dir="rtl">בני היכלא</span>

<span dir="ltr"></span>

<span class="mark"><span dir="rtl">בני היכלא, דכסיפין למחזי זיו דזעיר
אנפין,</span></span><span dir="ltr">  
</span><span class="mark"><span dir="rtl">יהון הכא, בהאי תכא, דבה מלכא
בגילופין.</span></span><span dir="ltr">  
</span><span class="mark"><span dir="rtl">צבו לחדא, בהאי ועדא, בגו עירין
וכל גדפין.</span></span><span dir="ltr">  
</span><span class="mark"><span dir="rtl">חדו השתא, בהאי שעתא, דביה רעוא
ולית זעפין.</span></span><span dir="ltr">  
</span><span class="mark"><span dir="rtl">קריבו לי, חזי חילי, דלית דינין
דתקיפין.</span></span><span dir="ltr">  
</span><span class="mark"><span dir="rtl">לבר נטלין, ולא עאלין, הני
כלבין דחציפין.</span></span><span dir="ltr">  
</span><span class="mark"><span dir="rtl">והא אזמין, עתיק יומין, למנחה,
עדי יהון חלפין.</span></span><span dir="ltr">  
</span><span class="mark"><span dir="rtl">רעו דיליה, דגלי ליה, לבטלא לכל
קליפין.</span></span><span dir="ltr">  
</span><span class="mark"><span dir="rtl">ישוי לון בנוקביהון, ויטמרון
בגו כפין.</span></span><span dir="ltr">  
</span><span class="mark"><span dir="rtl">ארי השתא, במנחתא, בחדותא דזעיר
אנפין.</span></span><span dir="ltr"></span>

<span dir="ltr"></span>

<span dir="ltr"></span>

<span class="mark"><span dir="rtl">בני ההיכל הנכספים לראות זיוו של זעיר
אנפין‏,</span></span><span dir="ltr">  
</span><span class="mark"><span dir="rtl">יהיו כאן בזה השולחן, שבו המלך
בגילופין.</span></span><span dir="ltr">  
</span><span class="mark"><span dir="rtl">חפצו מאד באסיפה הזאת, בין
מלאכים וכל כנפיים.</span></span><span dir="ltr">  
</span><span class="mark"><span dir="rtl">שמחו עתה בזו השעה, שבה
רצון‏ ואין כעסים.</span></span><span dir="ltr">  
</span><span class="mark"><span dir="rtl">קרבו אלי, ראו כחי, שאין דינים
חזקים.</span></span><span dir="ltr">  
</span><span class="mark"><span dir="rtl">לחוץ נוסעים ואינם נכנסים, אותם
הכלבים החצופים.</span></span><span dir="ltr">  
</span><span class="mark"><span dir="rtl">והנה אזמין את עתיק יומין
למנחה, עד שהם יסתלקו.</span></span><span dir="ltr">  
</span><span class="mark"><span dir="rtl">הרצון שלו שגלוי לו, לבטל את כל
הקליפות.</span></span><span dir="ltr">  
</span><span class="mark"><span dir="rtl">ישים אותם בחוריהם, ויתחבאו
בתוך סלעים.</span></span><span dir="ltr">  
</span><span class="mark"><span dir="rtl">כי עכשיו במנחה, בשמחה של זעיר
אנפין.</span></span><span dir="ltr"></span>
