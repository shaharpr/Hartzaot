<span dir="rtl"><u>התפתחויות בהלכה – מזוזה</u></span>

<img src="כג. התפתחויות בהלכה - מזוזה/media/image1.jpeg"
style="width:6.55208in;height:7.83401in" />

<span dir="rtl">זה מה שכתוב על קלף, המקופל בתוך קופסה צרה מתאימה,
המודבקת על משקופי ביתנו, מצד ימין (כאשר נכנסים).</span>

<span dir="rtl">ההלכות הקשורות במזוזה היום, הן רבות ומורכבות, כמו בהרבה
מצוות, ובפרט במצוות טקסיות שאין, למעשה הרבה מאחריהן.</span>

<span dir="rtl">הפרשיות שנבחרו למזוזה, נבחרו, כנראה, מפני שבתוכן נמצאת
ההוראה "וכתבתם על מזוזות ביתך", מלבד דברי הקשר עם אלוהינו, האזהרות מפני
עבודה זרה, והאיומים בבצורת.</span>

<span dir="rtl">אבל, באמת, אין חשיבות גדולה לתוכן, מפני שממילא לא ניתן
לקרוא אותו.</span>

<span dir="rtl">מתברר שבעבר הרחוק דווקא המצב היה יותר הגיוני, כנראה,
שהטקסט נכתב על צד הפתח עצמו.</span>

<span dir="rtl">ואכן,</span>

<span dir="rtl">נתחיל במילה "מזוזה" שהיום היא אותה קופסה המכילה את הקלף
עם שתי הפרשיות כנ"ל. המשמעות של המילה מזוזות בתנ"ך היא חלקי המשקוף
הניצבים. "המשקוף" של היום, היה מורכב מ"סף", שתי "מזוזות", ו"משקוף" (החלק
העליון, כנראה, המשקיף מלמעלה).</span>

<span dir="rtl">בשפת חכמים (חז"ל), מדובר גם על "אסקופה תחתונה" ו"אסקופה
עליונה". ונזכיר דברים יפים של ר' אלעזר הקפר למרות שהם רחוקים מענייננו
כאן.</span>

<u><span dir="rtl">אבות דרבי נתן פרק ששה ועשרים</span></u>

<span dir="rtl">ר"א הקפר אומר אל תהא כמשקוף העליון שאין יד בני אדם יכולה
ליגע בה. ולא כאסקופה העליונה שמבלעת פרצופות. ולא כאסקופה האמצעית שמנגפת
הרגלים. אלא הוי כאסקופה תחתונה שהכל דשין בה וסוף כל הבנין נסתר והיא
במקומה עומדת:</span>

<span dir="rtl">(כנראה המשקוף נמצא מעל האסקופה העליונה)</span>

<span dir="rtl">ובגולן נמצאה דווקא אסקופה עליונה עם הכתובת "זה בית מדרשו
של אלעזר הקפר"....</span>

<span dir="rtl">ובתורתנו, אחד מתפקידי המזוזה (במובנה הישן)</span>

<u><span dir="rtl">ספר שמות פרק כא</span></u>

<span dir="rtl">(ה) וְאִם אָמֹר יֹאמַר הָעֶבֶד אָהַבְתִּי אֶת אֲדֹנִי אֶת אִשְׁתִּי וְאֶת בָּנָי לֹא
אֵצֵא חָפְשִׁי</span>:

<span dir="rtl">(ו) וְהִגִּישׁוֹ אֲדֹנָיו אֶל הָאֱלֹהִים וְהִגִּישׁוֹ אֶל הַדֶּלֶת אוֹ אֶל הַמְּזוּזָה
וְרָצַע אֲדֹנָיו אֶת אָזְנוֹ בַּמַּרְצֵעַ וַעֲבָדוֹ לְעֹלָם:</span>

<span dir="rtl">והמזוזות מוזכרות גם אצל שמשון הגיבור, שהסתבך כבר אז,
והיה חטוף בעזה:</span>

<u><span dir="rtl">ספר שופטים פרק טז</span></u>

<span dir="rtl">(ג) וַיִּשְׁכַּב שִׁמְשׁוֹן עַד חֲצִי הַלַּיְלָה וַיָּקָם בַּחֲצִי הַלַּיְלָה וַיֶּאֱחֹז
בְּדַלְתוֹת שַׁעַר הָעִיר וּבִשְׁתֵּי הַמְּזוּזוֹת וַיִּסָּעֵם עִם הַבְּרִיחַ וַיָּשֶׂם עַל כְּתֵפָיו וַיַּעֲלֵם אֶל רֹאשׁ
הָהָר אֲשֶׁר עַל פְּנֵי חֶבְרוֹן:</span>

<span dir="rtl">השימוש במילה "מזוזה" בשתי המשמעויות, מופיע ב"שולחן ערוך"
ואפילו במשפט אחד, שנראה מוזר בשל כך...</span>

<u><span dir="rtl">שו"ע יו"ד סימן רפז</span></u>

<span dir="rtl">(א) אין הפתח חייב **במזוזה** אלא אם כן יש לו **שתי
מזוזות** ומשקוף</span>:

<span dir="rtl">ומה תפקיד המזוזה?</span>

<span dir="rtl">מאז ומתמיד יש למזוזה תפקיד "עילי" להזכיר לנו את האל ואת
מצוותיו, ותפקיד "עממי" להגן על הבית.</span>

<span dir="rtl">המקור לתפקיד "העילי" הוא באותן פרשות הכתובות על קלף
המזוזה.</span>

<span dir="rtl">המקור לתפקיד העממי, הוא כנראה, בסיפור מכת בכורות
במצרים.</span>

<u><span dir="rtl">ספר שמות פרק יב</span></u>

<span dir="rtl">(ז) וְלָקְחוּ מִן הַדָּם וְנָתְנוּ עַל **שְׁתֵּי הַמְּזוּזֹת** וְעַל הַמַּשְׁקוֹף עַל
הַבָּתִּים אֲשֶׁר יֹאכְלוּ אֹתוֹ בָּהֶם:</span>

<u><span dir="rtl">ספר שמות פרק יב</span></u>

<span dir="rtl">(כב) וּלְקַחְתֶּם אֲגֻדַּת אֵזוֹב וּטְבַלְתֶּם בַּדָּם אֲשֶׁר בַּסַּף וְהִגַּעְתֶּם אֶל
הַמַּשְׁקוֹף וְאֶל **שְׁתֵּי הַמְּזוּזֹת** מִן הַדָּם אֲשֶׁר בַּסָּף וְאַתֶּם לֹא תֵצְאוּ אִישׁ מִפֶּתַח בֵּיתוֹ עַד
בֹּקֶר</span>:

<span dir="rtl">(כג) וְעָבַר יְהֹוָה לִנְגֹּף אֶת מִצְרַיִם וְרָאָה אֶת הַדָּם עַל הַמַּשְׁקוֹף וְעַל
**שְׁתֵּי הַמְּזוּזֹת** וּפָסַח יְהֹוָה עַל הַפֶּתַח וְלֹא יִתֵּן הַמַּשְׁחִית לָבֹא אֶל בָּתֵּיכֶם
לִנְגֹּף:</span>

<span dir="rtl">לא ברור מתי נקבעו הלכות המזוזה, פחות או יותר, כמו שהן
בימינו.</span>

<span dir="rtl"><u>מנסה לענות על השאלה מאמר "מי הזיז את המזוזה ומתי
נעשתה קדושה?" מאת ד"ר יחיעם שורק, אתר "הידען".</u></span>

<https://www.hayadan.org.il/who-moved-the-mezuzah>

<span dir="rtl">הכותב קושר את המזוזה לסימון הדם במכת הבכורות, ומנסה
להראות שחז"ל הם שהכניסו את המזוזה כאביזר דתי, אך ספק אם הוא פשט בכל
ישראל עד תקופת הגאונים בסוף האלף הראשון.</span>

<span dir="rtl">.... בכל האתרים הארכיאולוגיים המיוחסים לתקופת הבית
הראשון אין כל אבק של רמיזה שאכן נקבעו בשערים, בדלתות ובפתחים מזוזות,
וכידוע שאין מקור יותר אמין ומהימן מזה הארכיאולוגי</span>.

<span dir="rtl">נחפש את הימצאותן של מזוזות מראשית ימי הבית השני, מאז
עזרא ונחמיה, אלה שחידשו/בנו את הבית השני בשנת 516 לפנה”ס, והספרות
החיצונית, ולא נמצא. נעיין אצל משלי שמעון בן סירא המתאר בפרוטרוט את עבודת
הכהן הגדול במקדש ונבקש להיתקל במזוזה אך לשווא. נחפש במפעלו של יהודה
המקבי שמטהר את המקדש ומחדש את העבודה בו, נחפש שם מזוזות ולא נמצא</span>.

<span dir="rtl">ואולי נבקש את המזוזות בתיאור בית המקדש המפואר שבנה
הורדוס. נבקש ולא נמצא. לעומת זאת נאתר דבר מה אחר כגון: “בסורג נקבעו,
במרווחים שווים לוחות אבן המזהירים, חלקם באותיות יווניות, חלקם באותיות
רומיות – בדבר חוק הטהרה שלפיו אסור לנוכרי להיכנס אל הקודש” (יוסף בן
מתתיהו מלחמות היהודים ברומאים, ה’ 194). גם בתיאור מפורט של שערי המקדש
הרבים אין איזכור למזוזות ולעומת זאת יש איזכור לגפני הזהב שהשתרגו על שער
ההיכל</span>.

<span dir="rtl">....</span>

<span dir="rtl">.....</span>

<span dir="rtl">הדעת נותנת כי העניין התעורר אי-שם לאחר חורבן הבית השני,
כאשר חפשו המנהיגים מימי רבן יוחנן בן זכאי ואילך מקדמים שונים לתחושת
הביטחון של הציבור ביהודה, ואולי-אולי בקשו להרגיל את הציבור היהודי למצב
של העדר מקדש, כפי שאנו מוצאים בסדרת התקנות של רבן יוחנן בן זכאי
ויורשו-ממשיכו הנשיא רבן גמליאל</span>.

<span dir="rtl">רמז לאפשרות שתחילתה של המזוזה בחריטה של פסוקים על
המזוזות, נמצא בעתיקות בניין יהודי בתדמור (היום במרכז סוריה), ייתכן שהיה
בית כנסת, ובו, נמצאות שתי מזוזות (במובן הישן) של שער, ועליהן משקוף. על
המשקוף חקוקה פרשת "שמע ישראל" ועל המזוזות חקוקות ברכות שונות מספר
דברים.</span>

<span dir="rtl">העיר תדמור התקיימה בין 105 לספירה ו273 . כלומר, שבשנים
אלה, ולפחות במקומות רחוקים, עוד לא היה נהוג לכתוב מזוזות על קלף, והתקיים
המנהג הישן של חקיקת פסוקים שונים על המבנה עצמו.</span>

<span dir="rtl">בספרות חז"ל, משנה, מדרשי הלכה, תוספתא, ותלמודים עוסקים
הרבה בנושא, ומתפלמסים, ומן הסתם, ההלכות טרם היו מגובשות.</span>

<u><span dir="rtl">משנה מסכת כלים פרק טז</span></u>

<span dir="rtl">....בֵּית הַנֶּגֶר, בֵּית הַמַּנְעוּל, **וּבֵית הַמְּזוּזָה,** וְתִיק נְבָלִין,
וְתִיק כִּנּוֹרוֹת, וְהָאֵמוּם שֶׁל גּוֹדְלֵי מִצְנָפוֹת, וְהַמַּרְכּוֹף שֶׁל זַמָּר, וּרְבִיעִית שֶׁל אַלָּיִית,
וּגְנוֹגְנִית הֶעָנִי, וְסָמוֹכוֹת הַמִּטָּה, וּטְפוּס שֶׁל תְּפִלָּה, וְאֵמוּם שֶׁל עוֹשֵׂה סוּתוֹת, הֲרֵי אֵלּוּ
טְהוֹרִים.</span>

<u><span dir="rtl">תוספתא מסכת כלים בבא מציעא פרק ז</span></u>

<span dir="rtl">שפופרת שחתכה ונתן בה המזוזה ואח"כ נתנה בכותל, אפילו שלא
כדרך קבלתה, טהורה. נתנה בכותל ואח"כ נתן בה את המזוזה כדרך קבלתה, טמאה.
שלא כדרך קבלתה, טהורה. קבעה, אפילו כדרך קבלתה טהורה:</span>

<u><span dir="rtl">תוספתא מסכת עירובין פרק ה</span></u>

<span dir="rtl">(ה) סוכת החג, רבי יהודה מחייב \[בעירוב\] ובמזוזה וחכמים
פוטרין</span>

<u><span dir="rtl">תוספתא מסכת עבודה זרה פרק ג</span></u>

<span dir="rtl">(ב) לוקחין מן העובדי כוכבים ספרים ותפלין ומזוזות ובלבד
שהיו כתובין עליהן כתקנן מעשה בעובד כוכבים אחד שהיה כותב ספרים בצידן ובא
מעשה לפני חכמים ואמרו מותר ליקח ממנו מוכרין לעם הארץ ספרים תפלין ומזוזות
ואין לוקחין תפלין אלא מן המומחה...</span>

<span dir="rtl">ובתלמוד הבבלי, מטיפים מוסר לכל החריגים. והמסקנה היא שיש
חריגים, ולא מעט...</span>

<u><span dir="rtl">תלמוד בבלי מסכת פסחים דף קיג/ב</span></u>

<span dir="rtl">שבעה מנודין לשמים אלו הן יהודי שאין לו אשה, ושיש לו אשה
ואין לו בנים, ומי שיש לו בנים ואין מגדלן לתלמוד תורה, ומי שאין לו תפילין
בראשו ותפילין בזרועו, וציצית בבגדו, ומזוזה בפתחו...</span>

<span dir="rtl">ולכן, יש משערים שעד סוף האלף הראשון לא הייתה המזוזה בכל
בית יהודי.</span>

<span dir="rtl">והנה תפקידה העממי של המזוזה....</span>

<u><span dir="rtl">ירושלמי פיאה פרק א הלכה א</span></u>

<span dir="rtl">ארטבון שלח לר' הקדוש \[כנראה ר' יהודה נשיא\] חד מרגלי
טבא אטימיטון. א"ל שלח לי מילה דטבא דכוותה. שלח ליה חד מזוזה. א"ל מה אנא
שלחי לך מילה דלית לה טימי ואת שלחת לי מילה דטבא חד פולר א"ל חפציך וחפצי
לא ישווה בה ולא עוד אלא דאת שלחית לי מילה דאנא מנטיר לה ואנא שלחי' לך
מילה דאת דמך לך והיא מנטרא לך.</span>

<span dir="rtl">\[פירוש בקצרה. ארטבון, המלך, שלך לר' הקדוש מרגלית טובה.
אמר לו: שלח לי דבר טוב כמוה. שלח לו רבי מזוזה. ארטבון מתלונן על הפער
בערך המתנות, ורבי מסביר לו, שהוא קיבל ממנו מתנה שצריך לשמור עליה, ושלח
לו מתנה שתשמור עליו\]</span>

<span dir="rtl">וכאן אנו רואים את התפקיד העממי של המזוזה. עד כדי כך כוחה
גדול שהיא תשמור גם על גוי...</span>

<span dir="rtl">בקבוצה של מסכות קטנות המצורפת לתוספתא או לתלמוד, קיימת
"מסכת מזוזה" בעלת שני פרקים קצרים, שנכתבה כנראה בתחילת המאה
הרביעית:</span>

<u><span dir="rtl">מסכת מזוזה פרק ראשון</span></u>

<span dir="rtl">אין כותבין מזוזות לא על גבי עורות בהמה טמאה ולא על גבי
עורות חיה טמאה, אבל כותבין על עורות נבלות ועל עורות טרפות, ואין חוששין
שמא עורות לבובין הם. צריך להניח שיטה אחת לכל צד כדברי רשב"א \[ר' שמעון
בן אליעזר\] נקבה במקום הכתב פסולה, במקום הריוח כשרה. עשאה ווין זיינין
זיינין ווין כפופים פשוטים, פשוטים כפופים, פתוחים סתומים, סתומים פתוחים,
או ששנה אותיותיה, או **שנכתבה עברית** הרי זו פסולה...</span>

<span dir="rtl">מוזר? לא.</span>

<span dir="rtl">את זה ואת הנאמר במדרש "ספרי" שנכתב עוד קודם:</span>

<u><span dir="rtl">ספרי פרשת ואתחנן פיסקא יא</span></u>

<span dir="rtl">.... או שכתבה בה את האזכרות בזהב הרי אלו יגניזו:</span>

<span dir="rtl">מסביר</span>

<u><span dir="rtl">"לתולדות המזוזה", בן ציון לוריא,</span> Proceeding of
the world congress of jewish studies<span dir="rtl">, 1973</span></u>

<span dir="rtl">מסכת מזוזה נכתבה כנראה סופית בתחילת המאה הרביעית. במסכת
זאת כבר אנו מוצאים פרטי פרטים הנוגעים למזוזה.  
בפרט, **לפסילת המזוזה השומרונית** נכתב "מזוזה שנכתבה עברית הרי היא
פסולה". והכוונה, שהיא נפסלת אם נכתבה בכתב העברי העתיק, כלומר בדרך
השומרונית.</span>

<img src="כג. התפתחויות בהלכה - מזוזה/media/image2.jpeg"
style="width:7.87361in;height:6.79097in"
alt="מזוזה שומרונית נושאת כתובת ובה קטעים מעשרת הדיברות" />

<span dir="rtl">מזוזה שומרונית עם כתב עברי עתיק, מהמאה הששית או
השביעית.</span>

<span dir="rtl">הטקסט כולל קטעים מעשרת הדברות.</span>

<span dir="rtl">ועל ההערה ב"ספרי", .... או שכתבה בה את האזכרות בזהב הרי
אלו יגניזו:</span>

<span dir="rtl">ההערה באה במסגרת המאבק פרושים נגד צדוקים, כי הצדוקים היו
ראוותנים, וכתבו את האזכרות, כלומר את המילה "יהוה" בזהב.</span>

<span dir="rtl">כל זה מעיד שנוהגי כתיבת מזוזה על קלף, ובדיו, היו נוהגים
כבר בסוף ימי הבית השני.</span>

<span dir="rtl">יש גם עדויות ארכיאולוגיות ממערה בקומראן, ומואדי
מורבעאת.</span>

<span dir="rtl">הלכות הקשורות במזוזה, שתחילתן הכתובה, כאמור, בתקופת
התנאים, (המאה השנייה), הולכות ומתנפחות במשך השנים לכל כיוון, והיום הן
עשויות למלא מספר דפים.</span>

<span dir="rtl">לא נלאה עצמנו בהלכות, אך הנה קטע, המתייחס לכמה מהן היום,
מתוך גישה אופיינית לשומרי המצוות היום.</span>

<span dir="rtl"><u>מתוך אתר "פניני הלכה"</u></span>

<span dir="rtl">הבית עלול לגרום לשכחת האמונה ולהתנתקות ממקור החיים, מה'.
הנה האדם שוכן לבטח בין קירותיו האיתנים, והוא חושב שיותר אין לו מה לדאוג,
הכל בסדר. והאמת היא, שכדי שהחיים ימשיכו בזרימתם ויתקדמו, יש צורך לזכור
תמיד את מקור החיים. לכן יש לקבוע את המזוזה בפתח הבית, כדי לחזור ולזכור
בכל פעם שנכנסים ובכל פעם שיוצאים את יסודות האמונה שכתובים בה, ובתוכם
הפסוק המפורסם: "שְׁמַע יִשְׂרָאֵל ה' אֱלֹוהֵינוּ ה' אֶחָד" (דברים ו, ד)</span>.

<span dir="rtl">לכן יש נוהגים להניח את היד על המזוזה ולנשקה, כדי להיזכר
בעניינה של המזוזה בשעה שיוצאים מן הבית ובשעה שנכנסים (רמ"א יו"ד רפה, ב;
ברכ"י). אמנם חולה צריך להימנע מלנשקה, כדי שלא להדביק אנשים אחרים
במחלתו</span>.

<span dir="rtl">כל זה אמור לגבי סתם חדרים, שעיקר תשמישם הוא דרך כבוד,
אבל בחדרים שנועדו לתשמישים שאינם לכבוד המזוזה, אין קובעים מזוזה. ולכן
אין לקבוע מזוזה בחדרי השירותים והמקלחת, הואיל ואינם דירת כבוד (שו"ע יו"ד
רפו, ד)</span>.

<span dir="rtl">אלא שבכל אופן, ישנו חילוק מסוים בצורת קביעת המזוזה. בפתח
הבית או הסלון עדיף להניח את המזוזה בתוך נרתיק שקוף מזכוכית או פלסטיק,
כדי שקלף המזוזה יראה. אבל בחדרי השינה, שרגילים להתלבש בהם, כדי לשמור על
כבודה של המזוזה, יש להניחה בתוך שני כיסויים, שאחד מהם צריך להיות אטום
באופן כזה שהקלף של המזוזה לא יֵראה כלפי חוץ, והכיסוי השני יכול להיות
שקוף</span>.

<span dir="rtl">אחת ההלכות החשובות בהלכות מזוזה היא, שצריך לבדוק את
המזוזה פעמיים בשבע שנים. ואמנם מזוזה של רבים, כמו למשל מזוזות שערי העיר,
או מזוזות חדרים השייכים למשרדים ממשלתיים או לצה"ל, צריך לבדוק רק פעמיים
בחמישים שנה. אבל אדם פרטי צריך לבדוק את מזוזותיו בערך כל שלוש שנים וחצי,
והעיקר שיבדוק פעמיים בשבע שנים</span>.

<span dir="rtl">למעשה נפסק ב'שולחן-ערוך' (יו"ד רפו, ו) כדעת רוב הפוסקים,
שהמזוזה צריכה להיות זקופה, וכן נוהגים יוצאי ספרד</span>.

<span dir="rtl">אבל יוצאי אשכנז ומרוקו נוהגים לקבוע את המזוזה באלכסון,
ראשה כלפי פנים הבית ותחתיתה כלפי חוץ. וטעמם, הואיל ולדעת רבנו תם במזוזה
זקופה לא יוצאים ידי חובה, רצוי לכתחילה להתחשב גם בדעתו ולקבוע את המזוזה
באלכסון, באופן כזה שלשתי השיטות יוצאים ידי חובה, מאחר שמצד אחד היא איננה
זקופה, ומצד שני היא איננה שוכבת במאוזן.</span>

<span dir="rtl">ומה ביחס לנשיקות?</span>

<span dir="rtl"><u>עונה הרב הלל מאירס</u></span>
<https://www.hidabroot.org/question/147641> <span dir="rtl"></span>

<span dir="rtl">כתב [הרמ"א](https://www.hidabroot.org/article/209705) יורה
דעה (סימן רפה סעיף ב) **יש אומרים** כשאדם יוצא מן הבית וכן כשיכנס אדם
לבית יניח ידו על המזוזה. ע"כ. ולא הזכיר שיש עניין לנשק את המזוזה או את
היד שנגעה במזוזה.</span>

<span dir="rtl">אמנם יעויין ברכי יוסף (שם אות ד) שלפי דעת האר"י זצ"ל יש
להניח את האצבע הנקרא אמה על ש-ד-י שכתוב במזוזה וינשקנה. ....</span>

<span dir="rtl">ומובא מעשה על מרן החתם סופר זצ״ל שבחן בחור אחד לתהות על
קנקנו להסמיכו בסמיכת חכמים. הבחור הראה כוחותיו בתורה, בתלמוד, ובפוסקים,
והיה ראוי לסמכו. החתם סופר כבר הטיל עיניו על הבחור וחשש בו שאולי הוא מן
המשכילים, כשהבחור יצא מבית מדרשו ולא הניח ידו על המזוזה, החליט החתם סופר
לא להסמיכו, כי ראה בזה זלזול במנהגי חכמינו וחוסר יראת שמים (פתחי
שערים [הלכות](https://did.li/halachot2) מזוזה עמוד קיג).</span>

<span dir="rtl">מתברר שאנחנו לא חייבים, אך מי שרוצה להיות מוסמך על ידי
החתם סופר מוטב שינשק...</span>

<span dir="rtl">ומכאן, לתפקיד העממי של המזוזה.</span>

<span dir="rtl">הזכרנו שכבר בתלמוד יש התייחסות למזוזה כשומרת על הבית. גם
גישה זו, שאפשר להגדירה כעממית (מפני שרבנים רבים מתנגדים לה), התפתחה במשך
הדורות.</span>

<span dir="rtl"><u>מתוך המאמר "שמע ישראל ומאגיה מגניזת קהיר", גדעון
בוהק</u></span>

[73263549.pdf](file:///C:\Users\User\Downloads\73263549.pdf)<span dir="rtl">/</span>file:///C:/Users/User/Downloads

<span dir="rtl">אין דרך להגיע למזוזות ימי־ביניימיות מאשכנז</span>,
<span dir="rtl">שכן הקלף שנכתבו עליו נרקב מזמן. ואולם יש בידינו דוגמאות
רבות למזוזות מגניזת קהיר, ובהן כמה וכמה שנושאות מאחור את הקוד ״כוזו
במוכסז כוזו״, המשקף את תפוצתו הרחבה באזור, וייתכן שגם במקומות אחרים,
בימי־הביניים. במספר קטן בהרבה של מזוזות, מהגניזה נראות תוספות שצורפו לצד
הקדמי, בשול השמאלי של הטקסט, מתחתיו, או גם וגם. ואולם מיעוט המקרים מלמד
שמזוזות כאלה היו נדירות יותר בקהיר של ימי־הביניים, אם כי אין לשלול את
האפשרות שהן נחשבו בעייתיות ומשום כך נמנעו מהפקדתן בגניזה של בית־הכנסת.
בחינת אותן מזוזות מן הגניזה, הכוללות תוספות מאגיות ומתוארכות כולן למאה
ה־11 וה־12 לספירה</span>, <span dir="rtl">מצביעה על ארבעה סוגי תוספות
במתכונת המתוארת במחזור ויטרי (התאמה המעידה אף היא על תפוצתו הנרחבת של
המנהג): שמות האל</span>, <span dir="rtl">כגון שדי, או צירופי אותיות של
השם המפורש; שמות מלאכים, ובהם מיכאל, גבריאל וצדקיאל</span>;
<span dir="rtl">פסוקים מן המקרא כגון ”ה׳ ישמרך מכל רע ישמור את נפשך”
(תהילים קכא: ז); ו”חותמות” מאגיות</span>, <span dir="rtl">ובהן מה שאנו
מכנים היום מגן דויד, שבימי־הביניים היה מקובל תחילה במסורת המאגיה באסלאם,
ובעקבותיה בזו היהודית. בגניזת קהיר סמל זה מופיע לא רק על מזוזות, אלא גם
על קמעות רבים ועל ספרי מתכונים מאגיים</span>. <span dir="rtl">המנהג
להוסיף תוספות רבות כל־כך למזוזה גווע בסופו של דבר, ולא מוכרות דוגמאות
מודרניות שלו</span>, <span dir="rtl">ואולם לתוספת ״כוזו במוכסז כוזו״ לא
נודעה התנגדות נרחבת בימי־הביניים, והיא מוכרת עד ימינו.</span>

<img src="כג. התפתחויות בהלכה - מזוזה/media/image3.png"
style="width:5.47917in;height:5.5in" />

<span dir="rtl">מזוזה עם תוספות מאגיות מהמאה ה-12.</span>

<span dir="rtl">והנה מסכים גם "השולחן ערוך", אולי בעקבות הקבלה שעולה
לגדולה בימיו.</span>

<u><span dir="rtl">שו"ע יו"ד סימן רפח</span></u>

<span dir="rtl">(טו) אסור להוסיף בה מאומה, אלא שמבחוץ כותבין: שדי, כנגד
תיבת והיה (דברים יא, יג) שבפנים: וי"א נגד הריוח שבין הפרשיות .... וכן
נוהגין, ומניחים נקב בקנה נגד שם שדי, שיהא נראה מבחוץ, ....עוד נוהגין
לכתוב מבחוץ</span>:

<span dir="rtl">כוז"ו במוכס"ז כוז"ו נגד ה' אלהינו ה' (דברים ו, ד),
ויהפוך אלה האותיות מכתיבת המזוזה, כדי שיגיע כל אות נגד האות שמתחלף בו
באלפ"א בית"א, אבל בפנים אין להוסיף שום דבר על ב' פרשיות.</span>

<span dir="rtl"><u>ומסכמת באתר "יהדותי למשתמש" כותבת הבלוג שפרה צח
(דתל"שית, אקדמאית) על ההבדל בין התפילין שהוא מצווה דתית לחלוטין, המזוזה
היא בעלת מטען מאגי גדול.</u></span>

<span dir="rtl">להלן קטעים:</span>

<span dir="rtl">אך בעוד ההבדל ההלכתי \[בין תפילין ובין מזוזה\] הוא
מינורי, המטען המאגי המפריד ביניהן הוא דרמטי</span>:  
<span dir="rtl">התפילין נותרו כמצווה דתית נטו, חפים מסימבוליקה וממטענים
מאגיים. לעומתם, המשמעות המאגית של המזוזה כשומרת הבית מכוחות מזיקים הפכה
להיות הזיהוי העיקרי שלה. אם בגלל מיקומה האסטרטגי בפתח הבית – קו התפר בין
הפנים המוכר והבטוח לבין החוץ המאיים, ואם בגלל הזיקה למריחת הדם על המשקוף
כהגנה מהמלאך המשחית לפני היציאה ממצרים. עם זאת, מריחת הדם במצרים שייכת
עדיין לרובד הקדום יותר של מאגיה פיזית, ואילו המזוזה כבר נשענת במובהק על
המאגיה המילולית, שבה המילים הן-הן כוח המגן, כפי שהסברתי [בחלק
הראשון](https://yahalam.wordpress.com/2018/05/01/%d7%90%d7%9c%d7%95%d7%94%d7%99%d7%9d-%d7%99%d7%a9%d7%9e%d7%95%d7%a8-%d7%97%d7%9c%d7%a7-%d7%90/)</span>.

<span dir="rtl">המשקל של המילים חשוב עד כדי כך, שאפילו טעות קטנה באחת
האותיות מביאה לא רק לפסילה דתית של המזוזה, בדומה לתפילין ולספר תורה, אלא
גם – ואולי בעיקר</span> –  [<span dir="rtl">לפסילתה
המאגית</span>!](https://www.mako.co.il/spirituality-popular_culture/weekly-answer/Article-d7cdd93285cbd21006.htm) 
<span dir="rtl">**מזוזה פסולה נחשבת כמי שאיבדה את כוח ההגנה** ובכך חושפת
את בני הבית לסכנה, ומכאן המנהג לבדוק מזוזות בבית שאירע בו אסון</span>.

<span dir="rtl"><u>הוספת חיזוקים</u></span>: <span dir="rtl">החל מהמאה
ה-11 בארצות אשכנז מתחיל המנהג של כתיבת שמות קדושים על צידו האחורי של קלף
המזוזה, כאמצעי הגנה נוסף. שמות אלו נחשבים לאמצעי מאגי רב-עוצמה, ואצל חלק
מהפוסקים ישנן אפילו הנחיות להוספתם בצד הקדמי</span>!

<span dir="rtl">ראוי לציין כי כמה מגדולי ישראל, ובראשם הרמב"ם, יצאו
בחריפות נגד מנהג זה</span>.  
<span dir="rtl">וכך כותב הרמב"ם בהלכות מזוזה: "**אלו שכותבים מבפנים שמות
המלאכים או שמות קדושים או פסוק או חותמות, הרי הם בכלל מי שאין להם חלק
לעולם הבא. שאלו הטיפשים, לא די להם שביטלו המצווה, אלא שעשו מצווה גדולה,
שהיא יחוד השם של הקב"ה ואהבתו ועבודתו כאילו הוא קמיע של הניית (=הנאת)
עצמן, כמו שעלה על לבם הסכל, שזהו דבר המהנה בהבלי העולם**</span>**".**

<span dir="rtl">מאוחר יותר פסק אמנם הנוהג לכתוב בחזית הקלף, שקומם את
הרמב"ם, אך לא עצם הוספת השמות. עד היום נכתבים על צידו האחורי של קלף
המזוזה שניים אלה: "שַׁדָּי", שמו התנכ"י הקדום של אלוהים, שהפרשנות המיסטית
הפכה לראשי תיבות של "שומר דירות ישראל" (או "שומר דלתות ישראל" לפי גירסה
אחרת), וכן מנטרה מסתורית הכתובה באותיות הפוכות על ראשן  – "כוזו במוכסז
כוזו", שאינה אלא הצירוף יהוה-אלהינו-יהוה בהזזת אות קדימה.  המנהג השתרש
עד כדי כך, שכבר ראיתי שאלת רב האם היעדר תוספת זו פוסל את המזוזה –עדות
לחלחול הממד המאגי אל הרובד ההלכתי עצמו</span>.

<span dir="rtl">כך הפכה המזוזה לאבזר מאגי לכל דבר, ויעידו [סיפורי
הניסים](http://www.rashbbi.com/%D7%9E%D7%95%D7%A6%D7%A8%D7%99%D7%9D/%D7%9E%D7%96%D7%95%D7%96%D7%94/%D7%9E%D7%96%D7%95%D7%96%D7%95%D7%AA-%D7%9B%D7%A9%D7%99%D7%A8%D7%95%D7%AA-%D7%9E%D7%95%D7%A0%D7%A2%D7%95%D7%AA-%D7%90%D7%A1%D7%95%D7%A0%D7%95%D7%AA.html)</span> <span dir="rtl">המתפרסמים
מעת לעת, על עקרות שנפקדו, חולים שנרפאו ואסונות שנמנעו, בזכות החלפת
המזוזה הפסולה</span>.

<span dir="rtl">אבל יותר מסיפורי ניסים, אנחנו מוצאים סיפורי
אסונות...</span>

<span dir="rtl"><u>באתר "מתחברים לרשב"י" נוכל למצוא רשימת צרות והקשר
הברור שלהן למילים שניזקו במזוזה:</u></span>

<span dir="rtl">א'\] ילד  סבל ממחלות עיניו עד כדי עיוורון בבדיקת המזוזות
נתגלה **תיבת בין "עיניך" פסולה**</span>

<span dir="rtl">ב'\] בירושלים חלתה אשה בסכרת וכתוצאה מכך איבדה מאור 
עיניה בבדיקת המזוזה נתגלה כי **בתיבת "עיניך" היה נקב**</span>

<span dir="rtl">ג'\] באנגליה נסע ילד על אופניים התנגש בעמוד ונחבל קשה
בעיניו . בבדיקת אחת המזוזות  המילה   **"עיניכם " היה פסול**</span>

**<span dir="rtl">כאב ראש</span>**

<span dir="rtl">מנהל מוסד חשוב  שאשתו סבלה מכאבי ראש נוראיים  במשך חצי
שנה מסר את מזוזותיו לבדיקה.  וכאשר תוקנו את אשר צריך תיקון פרחו להם
הכאבים ראש מעצמם כלא היו</span>

**<span dir="rtl">התקף לב</span>**

<span dir="rtl">בברוקלין לקה אדם  בהתקף לב כאשר נבדקו המזוזות נמצא **קרע
בתיבת "לבבכם"**</span>

<span dir="rtl">ויש עוד... אבל צרות יש לנו מספיק.</span>

<span dir="rtl">ומי לא זוכר את האסון הנורא של התנגשות אוטובוס ברכבת
בצומת "הבונים" ב 1985:</span>

<span dir="rtl">הרב פרץ, טען שחילול שבת גרם לאסון, אבל חסידי חב"ד מיהרו
לבדוק את המזוזות בבית הספר בפ"ת (שתלמידיו ומוריו היו נוסעי האוטובוס),
ומצאו כי 22 מזוזות בבית הספר היו פסולות, בדיוק כמספר ההרוגים
באסון.</span>

<img src="כג. התפתחויות בהלכה - מזוזה/media/image4.jpeg"
style="width:7.87361in;height:3.86458in" />

<img src="כג. התפתחויות בהלכה - מזוזה/media/image5.jpeg"
style="width:3.125in;height:2.44792in" />

<span dir="rtl">כדי להרגע מהחרדות, נסיים בשיר של יוסי שריד (זצ"ל – זכר
צדיק לברכה):</span>

<span dir="rtl">פַּעַם רָאִיתִי אָדָם בִּירוּשָׁלַיִם</span>

<span dir="rtl">שֶׁהֶתְקֵף לֵב הִכְרִיעַ אוֹתוֹ</span>

<span dir="rtl">שֶׁעָה שֶׁהִתְקִין מְזוּזָה בְּבֵית סֵפֶר.</span>

<span dir="rtl">הַמְּזוּזָה, זֶה בָּדוּק, הָיְתָה לְגַמְרֵי כְּשֵׁרָה,</span>

<span dir="rtl">אֲבָל רָאִיתִי שֶׁהוּא מַרְגִּישׁ רַע,</span>

<span dir="rtl">וּבְבֵית הַחוֹלִים הוּא גַם מֵת.</span>

<span dir="rtl">וְלִפְנֵי שֶׁהוֹצִיא נִשְׁמָתוֹ לְבוֹרְאָהּ</span>

<span dir="rtl">עוֹד הִסְפִּיק לְהָעִיר לִי הֶעָרָה עֲדִינָה</span>

<span dir="rtl">עַל הָעֹנֶג שֶׁבְּקִיּוּם מִצְוָה עִם אִישׁ כָּמוֹנִי</span>

<span dir="rtl">הַמְּיַצֵּג אֶת הַמְּדִינָה.</span>

<span dir="rtl">(הועתק מ"פרויקט בן יהודה")</span>

<span dir="rtl">ויואל דונחין שלח לי קטע מ"היהודים באים" העוסק
בנושא...</span>

<https://www.facebook.com/watch/?v=2110727889146726>
