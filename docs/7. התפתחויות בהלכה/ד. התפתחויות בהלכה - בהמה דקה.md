<span dir="rtl"><u>התפתחויות בהלכה – בהמה דקה</u></span>

<img src="media/image1.jpeg"
style="width:7.87361in;height:5.90556in" alt="עֵז - איך אומרים בערבית" />

<span dir="rtl">במקום להסביר, תמונה.</span>

<span dir="rtl">אבל "בהמה דקה" היא לא רק העז החמודה ומשפחתה אלא גם
כבשים. או במילה אחת "צאן".</span>

<span dir="rtl">זה בניגוד ל"בהמה גסה" שכוללת את הבהמות הגדולות, ובעיקר
בקר.</span>

<span dir="rtl">והנה הפתעה. אסור לגדל צאן בארץ ישראל אלא במגבלות
חמורות.</span>

<u><span dir="rtl">משנה מסכת בבא קמא פרק ז</span></u>

<span dir="rtl">(ז) **אֵין מְגַדְּלִין בְּהֵמָה דַּקָּה בְּאֶרֶץ יִשְׂרָאֵל, אֲבָל מְגַדְּלִין בְּסוּרְיָא,
וּבְמִדְבָּרוֹת שֶׁבְּאֶרֶץ יִשְׂרָאֵל**. אֵין מְגַדְּלִין תַּרְנְגוֹלִים בִּירוּשָׁלַיִם, מִפְּנֵי הַקֳּדָשִׁים, וְלֹא
כֹהֲנִים בְּאֶרֶץ יִשְׂרָאֵל מִפְּנֵי הַטַּהֲרוֹת. אֵין מְגַדְּלִין חֲזִירִים בְּכָל מָקוֹם. לֹא יְגַדֵּל אָדָם אֶת
הַכֶּלֶב, אֶלָּא אִם כֵּן הָיָה קָשׁוּר בְּשַׁלְשֶׁלֶת. אֵין פּוֹרְסִין נִשָּׁבִין לַיּוֹנִים. אֶלָּא אִם כֵּן הָיָה
רָחוֹק מִן הַיִּשׁוּב שְׁלֹשִׁים רִיס:</span>

<span dir="rtl">ובמקום אחר, אולי עדיין לא הוראה ממש, אבל, "הטובים"
נשמעים לה...</span>

<u><span dir="rtl">משנה מסכת דמאי פרק ב</span></u>

<span dir="rtl">(ג) **הַמְקַבֵּל עָלָיו לִהְיוֹת חָבֵר,** אֵינוֹ מוֹכֵר לְעַם הָאָרֶץ לַח
וְיָבֵשׁ, וְאֵינוֹ לוֹקֵחַ מִמֶּנּוּ לַח, וְאֵינוֹ מִתְאָרֵחַ אֵצֶל עַם הָאָרֶץ, וְלֹא מְאָרְחוֹ אֶצְלוֹ
בִּכְסוּתוֹ. רַבִּי יְהוּדָה אוֹמֵר, **אַף לֹא יְגַדֵּל בְּהֵמָה דַקָּה**, וְלֹא יְהֵא פָרוּץ בִּנְדָרִים
וּבִשְׂחוֹק, וְלֹא יְהֵא מִטַּמֵּא לַמֵּתִים, וּמְשַׁמֵּשׁ בְּבֵית הַמִּדְרָשׁ. אָמְרוּ לוֹ, לֹא בָאוּ אֵלּוּ
לַכְּלָל:</span>

<span dir="rtl">זוהי מצווה "מרבנן" או מחז"ל, למעשה, היא לא מפתיעה מאוד,
כי כבר ראינו לפני זמן לא רב, שבין הפסולים לעדות נמצאים "הרועים", והם
קרובים (ברשימה) לגזלנים וחמסנים.</span>

<span dir="rtl">מצד שני, עם כל המאמצים, הם לא יכולים לטעון שהמצווה
"מדאורייתא"...</span>

<u><span dir="rtl">ספר בראשית פרק יב</span></u>

<span dir="rtl">(טז) וּלְאַבְרָם הֵיטִיב בַּעֲבוּרָהּ וַיְהִי לוֹ צֹאן וּבָקָר וַחֲמֹרִים וַעֲבָדִים
וּשְׁפָחֹת וַאֲתֹנֹת וּגְמַלִּים:</span>

<u><span dir="rtl">ספר בראשית פרק יג</span></u>

<span dir="rtl">(ה) וְגַם לְלוֹט הַהֹלֵךְ אֶת אַבְרָם הָיָה צֹאן וּבָקָר וְאֹהָלִים</span>:

<span dir="rtl">(ו) וְלֹא נָשָׂא אֹתָם הָאָרֶץ לָשֶׁבֶת יַחְדָּו כִּי הָיָה רְכוּשָׁם רָב וְלֹא יָכְלוּ
לָשֶׁבֶת יַחְדָּו</span>:

<span dir="rtl">(ז) וַיְהִי רִיב בֵּין רֹעֵי מִקְנֵה אַבְרָם וּבֵין רֹעֵי מִקְנֵה לוֹט וְהַכְּנַעֲנִי
וְהַפְּרִזִּי אָז ישֵׁב בָּאָרֶץ:</span>

<u><span dir="rtl">ספר בראשית פרק כו</span></u>

<span dir="rtl">(יב) וַיִּזְרַע יִצְחָק בָּאָרֶץ הַהִוא וַיִּמְצָא בַּשָּׁנָה הַהִוא מֵאָה שְׁעָרִים
וַיְבָרֲכֵהוּ יְהֹוָה</span>:

<span dir="rtl">(יג) וַיִּגְדַּל הָאִישׁ וַיֵּלֶךְ הָלוֹךְ וְגָדֵל עַד כִּי גָדַל מְאֹד</span>:

<span dir="rtl">(יד) וַיְהִי לוֹ מִקְנֵה צֹאן וּמִקְנֵה בָקָר וַעֲבֻדָּה רַבָּה וַיְקַנְאוּ אֹתוֹ
פְּלִשְׁתִּים:</span>

<u><span dir="rtl">ספר בראשית פרק לז</span></u>

<span dir="rtl">(יב) וַיֵּלְכוּ אֶחָיו לִרְעוֹת אֶת צֹאן אֲבִיהֶם בִּשְׁכֶם:</span>

<u><span dir="rtl">ספר שמות פרק כא</span></u>

<span dir="rtl">(לז) כִּי יִגְנֹב אִישׁ שׁוֹר אוֹ שֶׂה וּטְבָחוֹ אוֹ מְכָרוֹ חֲמִשָּׁה בָקָר יְשַׁלֵּם
תַּחַת הַשּׁוֹר וְאַרְבַּע צֹאן תַּחַת הַשֶּׂה:</span>

<u><span dir="rtl">ספר שמואל א פרק יז</span></u>

<span dir="rtl">(טו) וְדָוִד הֹלֵךְ וָשָׁב מֵעַל שָׁאוּל לִרְעוֹת אֶת צֹאן אָבִיו בֵּית
לָחֶם:</span>

<u><span dir="rtl">ספר מלכים א פרק ה</span></u>

<span dir="rtl">(ב) וַיְהִי לֶחֶם שְׁלֹמֹה לְיוֹם אֶחָד שְׁלֹשִׁים כֹּר סֹלֶת וְשִׁשִּׁים כֹּר
קָמַח</span>:

<span dir="rtl">(ג) עֲשָׂרָה בָקָר בְּרִאִים וְעֶשְׂרִים בָּקָר רְעִי וּמֵאָה צֹאן לְבַד מֵאַיָּל וּצְבִי
וְיַחְמוּר וּבַרְבֻּרִים אֲבוּסִים:</span>

<u><span dir="rtl">ספר ישעיה פרק סה</span></u>

<span dir="rtl">(י) וְהָיָה הַשָּׁרוֹן לִנְוֵה צֹאן וְעֵמֶק עָכוֹר לְרֵבֶץ בָּקָר לְעַמִּי אֲשֶׁר
דְּרָשׁוּנִי:</span>

<u><span dir="rtl">ספר ירמיה פרק לג</span></u>

<span dir="rtl">(יב) כֹּה אָמַר יְהֹוָה צְבָאוֹת עוֹד יִהְיֶה בַּמָּקוֹם הַזֶּה הֶחָרֵב מֵאֵין אָדָם
וְעַד בְּהֵמָה וּבְכָל עָרָיו נְוֵה רֹעִים מַרְבִּצִים צֹאן</span>:

<span dir="rtl">(יג) בְּעָרֵי הָהָר בְּעָרֵי הַשְּׁפֵלָה וּבְעָרֵי הַנֶּגֶב וּבְאֶרֶץ בִּנְיָמִן וּבִסְבִיבֵי
יְרוּשָׁלַם וּבְעָרֵי יְהוּדָה עֹד תַּעֲבֹרְנָה הַצֹּאן עַל יְדֵי מוֹנֶה אָמַר יְהֹוָה:</span>

<span dir="rtl">ומלבד כל הסיפורים המעידים על תפוצת הצאן בימי בית ראשון,
ברור שהוא היה היה נפוץ גם בימי בית שני, פשוט בגלל ריבוי מצוות הקרבנות
הדורשות כבשים, גדיים, טלאים וכו'.</span>

<span dir="rtl">אמנם המשנה ממליצה "להביא מחוץ לארץ", אבל כמה אפשר בימים
ההם?</span>

<u><span dir="rtl">ספר במדבר פרק כח</span></u>

<span dir="rtl">(ג) וְאָמַרְתָּ לָהֶם זֶה הָאִשֶּׁה אֲשֶׁר תַּקְרִיבוּ לַיהֹוָה כְּבָשִׂים בְּנֵי שָׁנָה
תְמִימִם שְׁנַיִם לַיּוֹם עֹלָה תָמִיד</span>:

<span dir="rtl">(ד) אֶת הַכֶּבֶשׂ אֶחָד תַּעֲשֶׂה בַבֹּקֶר וְאֵת הַכֶּבֶשׂ הַשֵּׁנִי תַּעֲשֶׂה בֵּין
הָעַרְבָּיִם</span>:

<span dir="rtl">(ה) וַעֲשִׂירִית הָאֵיפָה סֹלֶת לְמִנְחָה בְּלוּלָה בְּשֶׁמֶן כָּתִית רְבִיעִת
הַהִין</span>:

<span dir="rtl">(ו) עֹלַת תָּמִיד הָעֲשֻׂיָה בְּהַר סִינַי לְרֵיחַ נִיחֹחַ אִשֶּׁה לַיהֹוָה</span>:

<span dir="rtl">(ז) וְנִסְכּוֹ רְבִיעִת הַהִין לַכֶּבֶשׂ הָאֶחָד בַּקֹּדֶשׁ הַסֵּךְ נֶסֶךְ שֵׁכָר
לַיהֹוָה</span>:

<span dir="rtl">(ח) וְאֵת הַכֶּבֶשׂ הַשֵּׁנִי תַּעֲשֶׂה בֵּין הָעַרְבָּיִם כְּמִנְחַת הַבֹּקֶר וּכְנִסְכּוֹ תַּעֲשֶׂה
אִשֵּׁה רֵיחַ נִיחֹחַ לַיהֹוָה</span>:

<span dir="rtl">(ט) וּבְיוֹם הַשַּׁבָּת שְׁנֵי כְבָשִׂים בְּנֵי שָׁנָה תְּמִימִם וּשְׁנֵי עֶשְׂרֹנִים סֹלֶת
מִנְחָה בְּלוּלָה בַשֶּׁמֶן וְנִסְכּוֹ:</span>

<span dir="rtl">המצווה כתובה בספר במדבר, שכנראה נכתב בראשית ימי הבית
השני, אך מן הסתם תארה נוהג בבית המקדש של הבית השני.</span>

<u><span dir="rtl">משנה מסכת פסחים פרק ח</span></u>

<span dir="rtl">(ב) הָאוֹמֵר לְעַבְדּוֹ, צֵא וּשְׁחוֹט עָלַי אֶת הַפֶּסַח, שָׁחַט גְּדִי, יֹאכַל.
שָׁחַט טָלֶה, יֹאכַל. שָׁחַט גְּדִי וְטָלֶה, יֹאכַל מִן הָרִאשׁוֹן. שָׁכַח מָה אָמַר לוֹ רַבּוֹ, כֵּיצַד
יַעֲשֶׂה, יִשְׁחוֹט טָלֶה וּגְדִי וְיֹאמַר, אִם גְּדִי אָמַר לִי רַבִּי, גְּדִי שֶׁלוֹ וְטָלֶה שֶׁלִי. וְאִם טָלֶה
אָמַר לִי רַבִּי הַטָּלֶה שֶׁלּוֹ וּגְדִי שֶׁלִּי. שָׁכַח רַבּוֹ מָה אָמַר לוֹ, שְׁנֵיהֶם יֵצְאוּ לְבֵית הַשְּׂרֵפָה,
וּפְטוּרִין מִלַּעֲשׂוֹת פֶּסַח שֵׁנִי:</span>

<span dir="rtl">כלומר, גדי או טלה לכל משפחה בפסח. מישהו צריך לגדל
אותם.</span>

<span dir="rtl">כמובן, יש ניסיונות במדרש להתאים את הכתב להוראות
החדשות.</span>

<u><span dir="rtl">מדרש רבה שמות - פרשה ב פסקה ג</span></u>

<span dir="rtl">(ג) ד"א, ומשה היה רועה. הה"ד (משלי ל) כל אמרת אלוה
צרופה. אין הקב"ה נותן גדולה לאדם עד שבודקהו בדבר קטן ואח"כ מעלהו לגדולה.
הרי לך שני גדולי עולם שבדקן הקב"ה בדבר קטן ונמצאו נאמנים והעלן לגדולה.
בדק לדוד בצאן ולא נהגם אלא במדבר להרחיקם מן הגזל, שכן אליאב אומר לדוד
(שמואל א יז) ועל מי נטשת מעט הצאן ההנה במדבר? מלמד שהיה דוד מקיים המשנה
אין מגדלים בהמה דקה בארץ ישראל. אמר ליה הקב"ה נמצא אתה נאמן בצאן בא ורעה
צאני, שנאמר (תהלים עח) מאחר עלות הביאו. וכן במשה הוא אומר וינהג את הצאן
אחר המדבר, להוציאן מן הגזל. ולקחו הקב"ה לרעות ישראל שנאמר (שם עז) נחית
כצאן עמך ביד משה ואהרן:</span>

<span dir="rtl">והתוספתא ממליצה על יבוא...</span>

<u><span dir="rtl">תוספתא מסכת בבא קמא פרק ח</span></u>

<span dir="rtl">מפני מה אמרו אין מגדלין בהמה דקה בא"י מפני שמביאין בהמה
דקה מחו"ל ואין מביאין בהמה גסה מחו"ל לארץ אע"פ שאמרו אין מגדלין בהמה דקה
בא"י אבל מגדלין אותה קודם לרגל שלשים יום קודם למשתה בנו שלשים יום ולא
שתהא יוצאה ורועה בשוק אלא שתהא קשורה לכרעי המטה.</span>

<span dir="rtl">ובכל זאת המשנה מניחה שהמצווה לא תמיד מקויימת</span>

<u><span dir="rtl">משנה מסכת עבודה זרה פרק א</span></u>

<span dir="rtl">(ה) אֵלּוּ דְבָרִים אֲסוּרִים לִמְכוֹר לַגּוֹיִם, .....</span>

<span dir="rtl">(ו) מְקוֹם שֶׁנָּהֲגוּ לִמְכּוֹר בְּהֵמָה דַקָּה לַגּוֹיִם, מוֹכְרִין. מְקוֹם שֶׁנָּהֲגוּ
שֶׁלֹּא לִמְכּוֹר, אֵין מוֹכְרִין. וּבְכָל מָקוֹם אֵין מוֹכְרִין לָהֶם בְּהֵמָה גַסָּה, עֲגָלִים וּסְיָחִים,
שְׁלֵמִים וּשְׁבוּרִין. רַבִּי יְהוּדָה מַתִּיר בַּשְּׁבוּרָה. וּבֶן בְּתֵירָא מַתִּיר בַּסּוּס.</span>

<span dir="rtl">ומסכם התלמוד הבבלי</span>

<u><span dir="rtl">תלמוד בבלי מסכת בבא קמא דף עט/ב</span></u>

<span dir="rtl">תנו רבנן. אין מגדלין בהמה דקה בא"י, אבל מגדלין בחורשין
שבארץ ישראל, בסוריא אפילו בישוב. ואין צריך לומר בחוצה לארץ. תניא אידך,
אין מגדלין בהמה דקה בארץ ישראל אבל מגדלין במדבר שביהודה, ובמדבר שבספר
עכו. ואף על פי שאמרו אין מגדלין בהמה דקה, אבל מגדלין בהמה גסה לפי שאין
גוזרין גזרה על הצבור אלא אם כן רוב צבור יכולין לעמוד בה. בהמה דקה אפשר
להביא מחוצה לארץ בהמה גסה אי אפשר להביא מחוצה לארץ. ואף על פי שאמרו אין
מגדלין בהמה דקה אבל משהה הוא קודם לרגל שלשים יום וקודם משתה בנו ל'
יום.</span>

<span dir="rtl">כלומר, את הגדי שקנית לפסח או לחגיגה אחרת, אתה יכול
להחזיק שלושים יום.</span>

<span dir="rtl">והנה סיפור של קנאים.</span>

<u><span dir="rtl">ירושלמי סוטה פרק ט הלכה י</span></u>

<span dir="rtl">אמרו על רבי יהודה בן בבא שהיו כל מעשיו לשום שמים, אלא
שגידל בהמה דקה, וכך היה מעשה. פעם אחת חלה, ונכנסו הרופאים אצלו לבקרו,
אמרו לו: אין לך רפואה אלא חלב רותח. שהיה גונח. מה עשה? לקח עז וקשרה
לכרעי מיטתו, והיה יונק ממנה חלב רותח. בשעה שהיה גונח. וכשביקשו חכמים
להיכנס אצלו אמרו: **היאך אנו יכולין להיכנס והליסטים עמו בבית**.</span>

<span dir="rtl">ובשעת מיתתו אמר אין בידי עון אלא זה שעברתי על דברי
חביריי. וכשמת דיקדקו חכמים על כל מעשיו ולא מצאו בידו אלא עון אותה העז
בלבד.</span>

<span dir="rtl">אמר ר' שמעון שזורי: של בית אבא היו בעלי בתים בגליל. ולמה
חרבו שהיו דנין דיני ממונות באחד, ומגדלין בהמה דקה. וכך היה. חורש אחד היה
לנו סמוך לעיר, והיתה השדה בינינו ובינה, והיתה הצאן נכנסת ויוצאה והדרך
עליה:‏</span>

<span dir="rtl">אבל האגדה, בו זמנית מתייחסת בחיבה לבהמה דקה. הנה האגדה
המפורסמת על "חינוכו" של אלכסנדר מוקדון אצל מלך קציא:</span>

<span dir="rtl"><u>מתוך ספר האגדה, תרגום ממדרש ויקרא רבה, ומדרש תנחומא,
מופיע גם בבראשית רבה:</u></span>

<span dir="rtl">הָלַךְ אֲלֶכְּסַנְדְּרוֹס מֻקְדּוֹן מִשָּׁם אֵצֶל מֶלֶךְ קַצְיָא</span>.

<span dir="rtl">הֶרְאָהוּ הַרְבֵּה כֶּסֶף וְזָהָב</span>.

<span dir="rtl">אָמַר: לֹא לִרְאוֹת כַּסְפְּכֶם וּזְהַבְכֶם בָּאתִי, אֶלָּא לִרְאוֹת
דִּינֵיכֶם</span>.

<span dir="rtl">עַד שֶׁהֵם יוֹשְׁבִים בָּאוּ שְׁנֵי בְּנֵי אָדָם לְדִין לִפְנֵי הַמֶּלֶךְ</span>.

<span dir="rtl">אָמַר אֶחָד: אֲדוֹנִי הַמֶּלֶךְ, חֻרְבָּה לָקַחְתִּי מֵאָדָם זֶה וּגְרַפְתִּיהָ וְנִמְצָא
מַטְמוֹן בְּתוֹכָהּ</span>.

               <span dir="rtl">וְאָמַרְתִּי
לוֹ</span>: <span dir="rtl">טֹל מַטְמוֹן שֶׁלְּךָ; חֻרְבָּה לָקַחְתִּי, מַטְמוֹן לֹא
לָקַחְתִּי</span>.

<span dir="rtl">וְאֶחָד אָמַר</span>: <span dir="rtl">מָה אַתָּה מִתְיָרֵא מֵעֹנֶשׁ גֶּזֶל –
אַף אֲנִי כָּךְ</span>;

               <span dir="rtl">הַחֻרְבָּה וְכָל מָה שֶׁבְּתוֹכָהּ מָכַרְתִּי לְךָ – מִתְּהוֹם אֶרֶץ
עַד רוּם רָקִיעַ</span>.

<span dir="rtl">קָרָא הַמֶּלֶךְ לְאֶחָד מֵהֶם וְאָמַר לוֹ: יֵשׁ לְךָ בֵּן זָכָר</span>?

<span dir="rtl">אָמַר לוֹ: הֵן</span>.

<span dir="rtl">קָרָא לַשֵּׁנִי וְאָמַר לוֹ: יֵשׁ לְךָ בַּת</span>?

<span dir="rtl">אָמַר לוֹ: הֵן</span>.

<span dir="rtl">אָמַר לָהֶם: יֵלְכוּ וְיִנָּשְׂאוּ זֶה לָזֶה וִיהֵא הַמַּטְמוֹן לִשְׁנֵיהֶם</span>.

<span dir="rtl">הִתְחִיל אֲלֶכְּסַנְדְּרוֹס תָּמֵהַּ</span>. <span dir="rtl">אָמַר לוֹ: מָה
אַתָּה תָּמֵהַּ, וְכִי לֹא יָפֶה דַּנְתִּי</span>?

<span dir="rtl">אָמַר לוֹ: הֵן</span>.

<span dir="rtl">אָמַר לוֹ: אִלּוּ בָּא לְפָנֶיךָ דִּין זֶה בִּמְדִינַתְכֶם, מָה הָיִיתָ עוֹשֶׂה
בּוֹ</span>?

<span dir="rtl">אָמַר לוֹ: הָיִיתִי חוֹתֵךְ רֹאשׁוֹ שֶׁל זֶה וְרֹאשׁוֹ שֶׁל זֶה וְהַמַּטְמוֹן יֵרֵד
לְבֵית הַמֶּלֶךְ</span>.

<span dir="rtl">אָמַר לוֹ: וְחַמָּה מְאִירָה לָכֶם</span>?

<span dir="rtl">אָמַר לוֹ: הֵן</span>.

– <span dir="rtl">וּגְשָׁמִים יוֹרְדִים עֲלֵיכֶם</span>?

– <span dir="rtl">הֵן</span>.

<span dir="rtl">אָמַר לוֹ**. שֶׁמָּא יֵשׁ בִּמְדִינַתְכֶם בְּהֵמָה דַּקָּה**</span>**?**

<span dir="rtl">אָמַר לוֹ: הֵן</span>

<span dir="rtl">אָמַר לוֹ</span>: <span dir="rtl">תִּפַּח רוּחוֹ שֶׁל אוֹתוֹ
הָאִישׁ</span>!

           **<span dir="rtl">בִּזְכוּת בְּהֵמָה דַּקָּה הַחַמָּה מְאִירָה לָכֶם וְהַגְּשָׁמִים
יוֹרְדִים עֲלֵיכֶם</span>**.

<span dir="rtl">אלוהים אוהב את הבהמה הדקה (מי לא אוהב טלה קטן
וחמוד..)</span>

<span dir="rtl">ובכל זאת העז שקשורה למיטתו של החולה המסוכן יהודה בן בבא,
מכונה "הליסטים איתו בבית".</span>

<span dir="rtl">ברור שהוראה זו של חז"ל היא הוראת שעה. ולכן יש לנו עניין
לא רק בהוראה המיוחדת הזאת, אלא גם בבעיה החמורה בהרבה, של חוסר הגמישות של
ההלכה להשתחרר מהוראות שעה.</span>

<span dir="rtl">הסבר משוער להוראת שעה זו נמצא</span>

<span dir="rtl"><u>במאמר "הרועים ומגדלי בהמה דקה בתקופת חורבן בית שני"
מאת א. גולאק, "תרביץ" תש"א</u></span>

<https://www.jstor.org/stable/23583791?read-now=1&seq=8#page_scan_tab_contents>

<span dir="rtl">הכותב מסביר את נושא איסור גידול בהמה דקה, ופסילת עדותם
של הרועים, כתגובת חכמים לתהליך, של נטישת עבודת האדמה, ומעבר לנדודים עם
הצאן, יחד עם שוד וגזל. תהליך זה נוצר בעקבות המיסים הכבדים שהטילו הרומאים
על הכפריים, וחוסר יכולתם לאכוף את גביית המס על הרועים הנודדים.</span>

<u><span dir="rtl">תוספתא מסכת בכורים פרק ב</span></u>

<span dir="rtl">תגרי שמיטה, ומגדלי בהמה דקה, וקוצצי אילנות טובות, אינן
רואין סימן ברכה לעולם</span>

<span dir="rtl">לדעת הכותב, התפשטות המעבר מעבודת האדמה לרעיית הצאן התחיל
גם מחששות להתפשטות המרידות נגד הרומאים, שדעת חכמים לא הייתה נוחה
מהם.</span>

<span dir="rtl">עובדי אדמה רבים נטשו את אדמותיהם בלחץ המיסים הכבדים,
אפילו קצצו את עצי הפרי למנוע מהרומאים ליהנות מהן, והחלו לחיות חיי
נדודים, שכללו לא רק עלייה על שטחי מזרע, אלא גם שוד וגזל בכלל. בתוך
החבורות הנודדות התפתחו גם המורדים, שבחיי נדודים היה קשה לתפסם. המנהיגים
הממוסדים יותר, שגם הבינו את יחסי הכוחות, התנגדו לתופעה וניסו לרסנה. כך
נוצרה הוראת שעה שאין מגדלים בהמה דקה בארץ ישראל.</span>

<span dir="rtl">והיחס השלילי נותר גם בתקופות מאוחרות יותר.</span>

<span dir="rtl">בימי הבינים, ולמעשה עד היום, חז"ל הם הסמכות העיקרית
בנושא המצוות.</span>

<u><span dir="rtl">רמב"ם יד החזקה - הלכות רוצח ושמירת נפש פרק
ד</span></u>

<span dir="rtl">(יא) אבל הגוים שאין בינינו ובינם מלחמה, ורועי בהמה דקה
מישראל וכיוצא בהן, אין מסבבים להן המיתה, ואסור להצילן אם נטו למות. כגון
שראה אחד מהן שנפל לים אינו מעלהו שנאמר (ויקרא י"ט ט"ז) לא תעמוד על דם
רעך ואין זה רעך:</span>

<span dir="rtl">הרמב"ם מצרף את רועי הבהמה הדקה לגויים שלא צריך להרוג
אותם, אבל גם לא להציל אותם...</span>

<span dir="rtl">בכתב יד תימני של היד החזקה (יש הטוענים שהוא האוטנטי),
הוא תולה את ההלכה כבר ביהושע בן נון, ולכן היא מקבלת תוקף גדול יותר.
(יכול להיות שהוא לא הראשון).</span>

<u><span dir="rtl">רמב"ם יד החזקה (כתב יד תימני) - הלכות נזקי ממון פרק
ה</span></u>

<span dir="rtl">(ב) לפיכך אסרו חכמים לגדל בהמה דקה וחיה דקה בארץ ישראל
במקום השדות והכרמים אלא ביערים ובמדברות שבארץ ישראל, ומגדלין בסוריא בכל
מקום</span>:

<span dir="rtl">(ג) עשרה תנאים התנה יהושע ובית דינו בשעה שחלק את הארץ,
ואלו הן</span>:

<span dir="rtl">(א) התנה שמרעין בהמה דקה ביערים שאילניהן גסין, אבל אין
מרעין שם בהמה גסה, ויער שאילניו דקים אין מרעין בו לא גסה ולא דקה אלא
מדעת בעליו:</span>

<span dir="rtl">בילקוט שמעוני, מדרש אקלקטי מאוחר (אולי המאה ה-13)
נכתב</span>

<span dir="rtl">י<u>לקוט שמעוני נביאים ילקוט שמעוני על ירמיה פרק י המשך
רמז</u></span>

<span dir="rtl">ובשביל ארבעה דברים מאורות לוקים, על כותבי פלסתר, ועל
מעידי עדות שקר, ועל מגדלי בהמה דקה בארץ ישראל, ועל קוצצי אילנות
טובות:</span>

<span dir="rtl">המהר"ל מפראג, ר' יהודה ליווא בן בצלאל, נפטר 1609, מבאר
את הנושא בדרך אלגורית. נראה שכבשים ועזים כבר לא מעסיקים אותו.</span>

<u><span dir="rtl">דרשות המהר"ל - דרוש על התורה</span></u>

<span dir="rtl">...... ובשביל ד' דברים מאורות לוקין על כותבי פלסתר ועל
מעידי עדות שקר ועל מגדלי בהמה דקה בארץ ישראל ועל קוצצי אילנות טובות ע"כ.
ובביאור המאמר הזה נתחבטו רבים כי איך יאמר שעל אלו דברים חמה או מאורות
לוקין, והלא בחושבנא תליא מלתא כי לקותם מחשבון מהלך חמה ולבנה. ועוד מה
ענין אלו החטאים לזה, ועל כל פנים אין המאמר כפשוטו וצריך ביאור.</span>

<span dir="rtl">מה לעשות, והוא כבר יודע שליקויי חמה ולבנה ניתנים לחיזוי,
ועינם עונשים.</span>

<span dir="rtl">והמהר"ל ממשיך ומבאר לעניננו...</span>

<span dir="rtl">ומגדלי בהמה דקה, ר"ל המגדלים תלמידים הקטנים והשפלים
שאינם כדאי ולא הגיעו להוראה, להושיבם בראש או לתת להם שאר שררה על הצבור
ומכל שכן לסמוך אותם בשם חכם ורב. ודוקא בארץ ישראל ביותר, באשר נמצאים שמה
רבנים חשובים וגדולים, והוא מגדל בהמה דקה בודאי בדבר זה המאורות לוקין. כי
באמת הם שפלים הן בתורה הן במעשים, ונותן להם שררה אשר לא נאה לכסיל כבוד
וידברו בני אדם על כל החכמים סרה. אבל בח"ל שאין שם חכמים כל כך, אין זה
כולי האי פחיתות לאחרים כי כמעט כמקום שאין איש הוא.</span>

<span dir="rtl">ונראה שהמדרש הזה מאוד מתאים לימינו.</span>

<span dir="rtl">כך או כך, השולחן ערוך, בערך באותה תקופה, מנסה לבטל את
התקנה הזאת של חז"ל.</span>

<u><span dir="rtl">שו"ע חו"מ סימן תט</span></u>

<span dir="rtl">אין מגדלים בהמה דקה בארץ ישראל, מפני שדרכם לרעות בשדות
של אחרים והיזקם מצוי; אבל מגדלים בסוריא ובמדברות שבארץ ישראל. והאידנא,
שאין מצוי שיהיו לישראל בארץ ישראל שדות, נראה דשרי:</span>

<span dir="rtl">זה היה פותר את הבעייה אלמלא הנימוק של השו"ע: שהיום אין
בא"י שדות של יהודים.</span>

<span dir="rtl">ההתיישבות בארץ ישראל יוצרת מחדש את הצורך הדתי להתייחס
לפסיקתם של חז"ל.</span>

<span dir="rtl">אמנם, כל רב יודע, מן הסתם, שאברהם, יצחק, יעקב, דוד, ועוד
היו רועי צאן בארץ ישראל. אבל רבנים לא חיים על פי התנ"ך, אלא אך ורק על פי
פסיקות הלכתיות של קודמיהם.</span>

<span dir="rtl">והכלל הוא:</span>

<u><span dir="rtl">משנה מסכת עדיות פרק א</span></u>

<span dir="rtl">שֶׁאֵין בֵּית דִּין יָכוֹל לְבַטֵּל דִּבְרֵי בֵית דִּין חֲבֵרוֹ עַד שֶׁיִּהְיֶה גָדוֹל
מִמֶּנּוּ בַחָכְמָה וּבַמִּנְיָן. הָיָה גָדוֹל מִמֶּנּוּ בַחָכְמָה אֲבָל לֹא בַמִּנְיָן, בַּמִּנְיָן אֲבָל לֹא בַחָכְמָה,
אֵינוֹ יָכוֹל לְבַטֵּל דְּבָרָיו, עַד שֶׁיִּהְיֶה גָדוֹל מִמֶּנּוּ בַחָכְמָה וּבַמִּנְיָן:</span>

<span dir="rtl">כלומר, דווקא במשנה, יש "חוק יסוד החקיקה" שאין לאסוננו
במדינת ישראל (ולכן האספסוף יכול לחוקק כל חוק).</span>

<span dir="rtl">אבל יש בעיה בחוק של המשנה. כיצד נדע שבית הדין בימינו
גדול בחכמה מבית הדין שקבע איסור על גידול בהמה דקה בארץ ישראל? והבעיה
מחמירה בגלל העיקרון שעליו מחונכים הרבנים כתלמידיהם:</span>

<span dir="rtl">"אם הראשונים כמלאכים אנחנו כבני אדם, ואם הראשונים כבני
אדם אנחנו כחמורים..."</span>

<span dir="rtl">כלומר, הדור הולך ופוחת, וממילא לא ניתן לעולם לבטל פסיקות
עבר, כי לא נוכל להקים בית דין גדול בחכמה מאלו שלפניו.</span>

<span dir="rtl">ובכל זאת לפעמים, כאשר הדברים מגיעים עד אבסורד, אפילו
"שולחן ערוך" מבטל את החוק.</span>

<span dir="rtl">אך נשים לב, שהוא מבטל אותו על סמך "טעמי המצוות", בעוד
שרוב הרבנים נמנעים משיקול כזה, שהרי אנחנו מחויבים למצוות גם אם איננו
מסכימים אם טעמיהם.... מה גם שהטעם, שאין שדות ליהודים, כבר לא נכון
היום.</span>

<span dir="rtl">מצד שני, ברור לחלוטין שהחוק הזה אינו מדאורייתא אלא
מחז"ל... שהרי דוד המלך היה רועה צאן... בקיצור מחלוקת.</span>

<span dir="rtl"><u>שאלה באתר "הידברות"</u></span>

**<span dir="rtl">שאלה</span>**

<span dir="rtl">שלום רב</span>,

<span dir="rtl">למדתי במסכת תענית (דף כה עמוד א) שיש איסור לגדל בהמות
דקות כמו עיזים וכבשים בארץ ישראל, איך ייתכן שקורה ההיפך בזמן
הזה</span>?  
<span dir="rtl">תודה רבה</span>!!

 

**<span dir="rtl">תשובה</span>**

<span dir="rtl">שלום רב</span>,

<span dir="rtl">יפה שאלת, כי הן אמת שכתב השלחן ערוך חושן משפט (סימן תט
סעיף א) שאין מגדלים בהמה דקה בארץ ישראל מפני שדרכם לרעות בשדות של אחרים
והיזקם מצוי, וסיים: והאידנא (ועכשיו) שאין מצוי שיהיו לישראל בארץ ישראל
שדות, נראה דשרי (שמותר). ע"כ</span>.

<span dir="rtl">אולם בזמן הזה שבחסדי ה' יתברך זכינו ליישוב ישראל בארץ
ישראל, נראה שתקנת חז"ל חזרה למקומה שאסור לגדל בהמות דקות בארץ ישראל, וכן
העלה להלכה בשו"ת יביע אומר חלק ג' (חלק חושן משפט סימן ז) וחלק ד' (חלק
חושן משפט סימן ו) ובספר משפטי התורה חלק א' (סימן עה בהערה)</span>.
<span dir="rtl">\[יביע אומר הוא ספרו של ר' עובדיה יוסף\]</span>

<span dir="rtl">אמנם דעת הרמ"ע מפאנו בתשובותיו (סימן פה) שהאיסור לגדל
בהמה דקה בארץ ישראל היינו דווקא בשלוח הרגל, אבל במכניס לה מזונות במקום
שמור לא גזרו. ע"ש</span>. 

<span dir="rtl">\[מתוך "שו"ת הרמ"ע, ר' מנחם עזריה מפאנו, איטליה נפטר
1620\]</span>

<span dir="rtl">.....</span>

<span dir="rtl">ובספר ארץ חיים (חושן משפט סימן תט) הביא מהרב בנין יהושע
על אבות דרבי נתן (פרק לה) שבדברי הרמ"ע יתורצו כמה סוגיות בש"ס. אך לעומתו
בכסא רחמים על אבות דרבי נתן שם ובתשובת עמודי אש בחידושיו על ירושלמי סוף
פסחים תמהו על דברי הרמ"ע. ע"ש</span>.

<span dir="rtl">\[ואכן "כסא רחמים", (מאת החיד"א, חיים יוסף דוד אזולאי,
ירושלים, נפטר 1806) מביא את הקטע שהבאנו לעיל, על אותו צדיק שקשרו עז
למיטתו, וזה נחשב לו לעוון, ועל סמך זה, החיד"א מתפלמס עם הרמ"ע. ושוב
אנחנו מוצאים שהרמ"ע מסתכל על טעם המצוה, ואילו החיד"א על סמכות
חז"ל\]</span>

<span dir="rtl">מכל מקום כתב בשו"ת ציץ אליעזר חלק ז' (סימן כד אות ג)
וחלק כ' (סימן יג אות ה) שנדמה שכדאי הוא הרמ"ע מפאנו לסמוך עליו בשעת
הדחק, כל שיש צורך ונחיצות לגידול הן לצורך הכלל והן לצורך הפרט</span>.

<span dir="rtl">\[אליעזר יהודה ולדנברג, ירושלים, נפטר 2006, פוסק חשוב
בימינו, ציוני למעשה, חתן פרס ישראל לספרות תורנית, כותב:</span>

<span dir="rtl">על אודות גידול בהמה דקה בא"י; בזמנו כתבתי לידידנו הגר"ע
יוסף שליט"א על הדברים שכותב בזה בספרו יביע אומר.... לפלא שלא הביא כתר"ה
בדבריו דעת הרמ"ע מפאנו בתשובותיו... הן אמנם דכמה מהאחרונים כתבו להשיג על
הרמ"ע מפאנו... אבל נדמה דכדאי הוא הרמ"ע מפאנו לסמוך עליו עכ"פ בשעת הדחק,
ובכל שיש צורך ונחיצות לגידול הן לצורך הכלל והן לצורך הפרט, ומה גם שכותב
בזה בצדדא שהיתרא הגאון הגרצ"פ פרנק... ומצטרף גם דעת הרשב"א .....
....</span>

<span dir="rtl">והוא אפילו מתייחס לסיפור על אותו צדיק עם העז הקשורה
למיטתו, וטוען שחכמים הקפידו עמו דווקא בגלל חסידותו, ולא שהדבר אסור
באמת...\]  
</span>

<span dir="rtl">ועוד הוסיף שם, שבכלל נראה שבישובים החדשים שכל עיקר
הווסדם ויסוד בסיסם מראש הוא גם על דעת כן שיהא להם מקור לקיום ופרנסה
מגידול בהמה דקה, אם כן יש לומר שבאופן כזה מותר הגידול לכל הדעות וגם
כשרועים אותם על ידי עצמם, משום שעל דעת כך הגיעו לשם כל המתיישבים ועל דעת
כך קבלו שטחי האדמה והשדות שמסביב ומחלו מראש זה לזה על מה שיאכלו או
ישחיתו בשטחי שדותיהם ......</span>

<span dir="rtl">\[וברור שנטייתו של אליעזר ולדנברג לתמיכה "במצוות יישוב
ארץ ישראל" מכרעת\]</span>

<span dir="rtl">בברכה</span>,

<span dir="rtl">הלל מאירס</span>

<span dir="rtl">כל הדיון הזה הוא דוגמא למידת ההישענות של הפוסקים על
קודמיהם כדי לבסס את עמדתם, שבדרך כלל תלויה, בסופו של דבר, בערכים שלהם,
אבל דורשת פלפול אינסופי.</span>

<span dir="rtl">מה שמצער מהדיונים הללו, שאנחנו שוב רואים את המכשולים
המשמעותיים שההלכה שמה לחקלאות יהודית בארץ ישראל.</span>

<span dir="rtl">בנוסף לבעיות השמיטה, המעשרות, העורלה, הכלאיים (כולל
הרכבת עצים), הכשרות המעלה מחירים, הנה מתווכחים גם על עצם האפשרות של
יהודי בארץ ישראל להתפרנס מגידול צאן. והרי הכל מבינים, שנקבעה התקנה לפני
אלפיים שנה, כהוראת שעה בעקבות הצרות של אותם ימים.</span>
