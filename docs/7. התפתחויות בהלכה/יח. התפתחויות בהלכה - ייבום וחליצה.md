<span dir="rtl"><u>התפתחויות בהלכה – ייבום וחליצה</u></span>

<span dir="rtl">מהו ייבום?</span>

<span dir="rtl">אישה, שבעלה נפטר, ואין לו בנים (הדגש, הוא שאין "לו"
בנים), עוברת להיות אשתו של אחד מאחיו, מצד האב, של בעלה (דגש על "עוברת",
מפני שאין צורך אפילו בטקס נישואים).</span>

<span dir="rtl">האח נקרא יָבָּם, האישה נקראת יְבָמָה.</span>

<span dir="rtl">מהי חליצה?</span>

<span dir="rtl">חליצה היא טקס דתי, שנעשה בין היבם והיבמה, בנוכחות רבנים,
ובעקבותיו שניהם משוחררים מהקשר ביניהם.</span>

<span dir="rtl">חוקי הייבום והחליצה הם מהמוזרים בתורה, ודרוש מחקר יותר
רציני (אולי יש...) כדי להבין את מקורם.</span>

<span dir="rtl">ברור שאחת הכוונות היא למנוע את פירוקה של נחלת השבט, מפני
שאם האלמנה נישאת למישהו זר, הוא משתלט על הנחלה של הנפטר, שאין לו יורשים,
והיא חלק מנחלת המשפחה או השבט.  
ייתכן שהייתה כאן גם כוונה לתת פיתרון מיידי לאלמנה, שאין לה דואג.  
על כל אחת מפרשנויות אלה אפשר לשאול שאלות קשות.</span>

<span dir="rtl">המעניין הוא, שהגיסה אסורה על אחיו של בעלה בכל מקרה אחר,
איסור מוחלט. למשל, אם יש לו בנים, או אם היא מתגרשת, קשרים אינטימיים עם
גיסה הם עבירה חמורה.</span>

<span dir="rtl">בסגנון המקראי:</span>

<span dir="rtl"><u>ספר ויקרא פרק יח</u></span>

<span dir="rtl">(טז) עֶרְוַת אֵשֶׁת אָחִיךָ לֹא תְגַלֵּה עֶרְוַת אָחִיךָ הִוא:</span>

<span dir="rtl">(פירוש, לא תקיים יחסי מין עם אשת אחיך...)</span>

<span dir="rtl">החוק המקראי, בנושא הייבום, מופיע בספר דברים.</span>

<span dir="rtl"><u>ספר דברים פרק כה</u></span>

<span dir="rtl">(ה) כִּי יֵשְׁבוּ אַחִים יַחְדָּו וּמֵת אַחַד מֵהֶם וּבֵן אֵין לוֹ לֹא תִהְיֶה אֵשֶׁת
הַמֵּת הַחוּצָה לְאִישׁ זָר יְבָמָהּ יָבֹא עָלֶיהָ וּלְקָחָהּ לוֹ לְאִשָּׁה וְיִבְּמָהּ:</span>

<span dir="rtl">(ו) וְהָיָה הַבְּכוֹר אֲשֶׁר תֵּלֵד יָקוּם עַל שֵׁם אָחִיו הַמֵּת וְלֹא יִמָּחֶה שְׁמוֹ
מִיִּשְׂרָאֵל:</span>

<span dir="rtl">(ז) וְאִם לֹא יַחְפֹּץ הָאִישׁ לָקַחַת אֶת יְבִמְתּוֹ וְעָלְתָה יְבִמְתּוֹ הַשַּׁעְרָה אֶל
הַזְּקֵנִים וְאָמְרָה מֵאֵן יְבָמִי לְהָקִים לְאָחִיו שֵׁם בְּיִשְׂרָאֵל לֹא אָבָה יַבְּמִי:</span>

<span dir="rtl">(ח) וְקָרְאוּ לוֹ זִקְנֵי עִירוֹ וְדִבְּרוּ אֵלָיו וְעָמַד וְאָמַר לֹא חָפַצְתִּי
לְקַחְתָּהּ:</span>

<span dir="rtl">(ט) וְנִגְּשָׁה יְבִמְתּוֹ אֵלָיו לְעֵינֵי הַזְּקֵנִים וְחָלְצָה נַעֲלוֹ מֵעַל רַגְלוֹ
וְיָרְקָה בְּפָנָיו וְעָנְתָה וְאָמְרָה כָּכָה יֵעָשֶׂה לָאִישׁ אֲשֶׁר לֹא יִבְנֶה אֶת בֵּית אָחִיו:</span>

<span dir="rtl">(י) וְנִקְרָא שְׁמוֹ בְּיִשְׂרָאֵל בֵּית חֲלוּץ הַנָּעַל:</span>

<span dir="rtl">על פי נוסח החוק זה, הייבום הוא אינטרס של האלמנה, וסירוב
לייבם הוא ביזיון לכל החיים...</span>

<span dir="rtl">שני סיפורים בתנ"ך עוסקים בנושא.</span>

<span dir="rtl"><u>ספר בראשית פרק לח</u></span>

<span dir="rtl">(ו) וַיִּקַּח יְהוּדָה אִשָּׁה לְעֵר בְּכוֹרוֹ וּשְׁמָהּ תָּמָר:</span>

<span dir="rtl">(ז) וַיְהִי עֵר בְּכוֹר יְהוּדָה רַע בְּעֵינֵי יְהֹוָה וַיְמִתֵהוּ יְהֹוָה:</span>

<span dir="rtl">(ח) וַיֹּאמֶר יְהוּדָה לְאוֹנָן בֹּא אֶל אֵשֶׁת אָחִיךָ וְיַבֵּם אֹתָהּ וְהָקֵם זֶרַע
לְאָחִיךָ:</span>

<span dir="rtl">(ט) וַיֵּדַע אוֹנָן כִּי לֹּא לוֹ יִהְיֶה הַזָּרַע וְהָיָה אִם בָּא אֶל אֵשֶׁת אָחִיו
וְשִׁחֵת אַרְצָה לְבִלְתִּי נְתָן זֶרַע לְאָחִיו:</span>

<span dir="rtl">(י) וַיֵּרַע בְּעֵינֵי יְהֹוָה אֲשֶׁר עָשָׂה וַיָּמֶת גַּם אֹתוֹ:</span>

<span dir="rtl">(יא) וַיֹּאמֶר יְהוּדָה לְתָמָר כַּלָּתוֹ שְׁבִי אַלְמָנָה בֵית אָבִיךְ עַד יִגְדַּל
שֵׁלָה בְנִי כִּי אָמַר פֶּן יָמוּת גַּם הוּא כְּאֶחָיו וַתֵּלֶךְ תָּמָר וַתֵּשֶׁב בֵּית אָבִיהָ:</span>

<span dir="rtl">זה ממש כמו בספר דברים, אבל כאן נראית סתירה בין "אשה
קטלנית" ובין חוק הייבום (שאפילו אלוהים מתערב בו...)</span>

<span dir="rtl">הסיפור הבא הוא שונה.</span>

<span dir="rtl"><u>ספר רות פרק א</u></span>

<span dir="rtl">(יד) וַתִּשֶּׂנָה קוֹלָן וַתִּבְכֶּינָה עוֹד וַתִּשַּׁק עָרְפָּה לַחֲמוֹתָהּ וְרוּת דָּבְקָה
בָּהּ:</span>

<span dir="rtl">(טו) וַתֹּאמֶר הִנֵּה שָׁבָה יְבִמְתֵּךְ אֶל עַמָּהּ וְאֶל אֱלֹהֶיהָ שׁוּבִי אַחֲרֵי
יְבִמְתֵּךְ:</span>

<span dir="rtl">(טז) וַתֹּאמֶר רוּת אַל תִּפְגְּעִי בִי לְעָזְבֵךְ לָשׁוּב מֵאַחֲרָיִךְ כִּי אֶל אֲשֶׁר
תֵּלְכִי אֵלֵךְ וּבַאֲשֶׁר תָּלִינִי אָלִין עַמֵּךְ עַמִּי וֵאלֹהַיִךְ אֱלֹהָי:</span>

<span dir="rtl"><u>ספר רות פרק ב</u></span>

<span dir="rtl">(כ) וַתֹּאמֶר נָעֳמִי לְכַלָּתָהּ בָּרוּךְ הוּא לַיהֹוָה אֲשֶׁר לֹא עָזַב חַסְדּוֹ אֶת
הַחַיִּים וְאֶת הַמֵּתִים וַתֹּאמֶר לָהּ נָעֳמִי קָרוֹב לָנוּ הָאִישׁ **מִגֹּאֲלֵנוּ** הוּא:</span>

<span dir="rtl"><u>ספר רות פרק ג</u></span>

<span dir="rtl">(י) וַיֹּאמֶר בְּרוּכָה אַתְּ לַיהֹוָה בִּתִּי הֵיטַבְתְּ חַסְדֵּךְ הָאַחֲרוֹן מִן הָרִאשׁוֹן
לְבִלְתִּי לֶכֶת אַחֲרֵי הַבַּחוּרִים אִם דַּל וְאִם עָשִׁיר:</span>

<span dir="rtl">(יא) וְעַתָּה בִּתִּי אַל תִּירְאִי כֹּל אֲשֶׁר תֹּאמְרִי אֶעֱשֶׂה לָּךְ כִּי יוֹדֵעַ כָּל
שַׁעַר עַמִּי כִּי אֵשֶׁת חַיִל אָתְּ:</span>

<span dir="rtl">(יב) וְעַתָּה כִּי אָמְנָם **כִּי גֹאֵל אָנֹכִי וְגַם יֵשׁ גֹּאֵל קָרוֹב
מִמֶּנִּי:**</span>

<span dir="rtl">(יג) לִינִי הַלַּיְלָה וְהָיָה בַבֹּקֶר אִם יִגְאָלֵךְ טוֹב יִגְאָל וְאִם לֹא יַחְפֹּץ
לְגָאֳלֵךְ **וּגְאַלְתִּיךְ אָנֹכִי** חַי יְהֹוָה שִׁכְבִי עַד הַבֹּקֶר:</span>

<span dir="rtl"><u>ספר רות פרק ד</u></span>

<span dir="rtl">(א) וּבֹעַז עָלָה הַשַּׁעַר וַיֵּשֶׁב שָׁם וְהִנֵּה הַגֹּאֵל עֹבֵר אֲשֶׁר דִּבֶּר בֹּעַז
וַיֹּאמֶר סוּרָה שְׁבָה פֹּה פְּלֹנִי אַלְמֹנִי וַיָּסַר וַיֵּשֵׁב:</span>

<span dir="rtl">(ב) וַיִּקַּח עֲשָׂרָה אֲנָשִׁים מִזִּקְנֵי הָעִיר וַיֹּאמֶר שְׁבוּ פֹה
וַיֵּשֵׁבוּ:</span>

<span dir="rtl">(ג) וַיֹּאמֶר לַגֹּאֵל חֶלְקַת הַשָּׂדֶה אֲשֶׁר לְאָחִינוּ לֶאֱלִימֶלֶךְ מָכְרָה נָעֳמִי
הַשָּׁבָה מִשְּׂדֵה מוֹאָב:</span>

<span dir="rtl">(ד) וַאֲנִי אָמַרְתִּי אֶגְלֶה אָזְנְךָ לֵאמֹר קְנֵה נֶגֶד הַיּשְׁבִים וְנֶגֶד זִקְנֵי
עַמִּי אִם תִּגְאַל גְּאָל וְאִם לֹא יִגְאַל הַגִּידָה לִּי וְאֵדְעָה כִּי **אֵין זוּלָתְךָ לִגְאוֹל וְאָנֹכִי
אַחֲרֶיךָ** וַיֹּאמֶר אָנֹכִי אֶגְאָל:</span>

<span dir="rtl">(ה) וַיֹּאמֶר בֹּעַז בְּיוֹם קְנוֹתְךָ הַשָּׂדֶה מִיַּד נָעֳמִי וּמֵאֵת רוּת הַמּוֹאֲבִיָּה
אֵשֶׁת הַמֵּת קָנִיתָה לְהָקִים שֵׁם הַמֵּת עַל נַחֲלָתוֹ:</span>

<span dir="rtl">(ו) וַיֹּאמֶר הַגֹּאֵל לֹא אוּכַל לִגְאָל לִי פֶּן אַשְׁחִית אֶת נַחֲלָתִי גְּאַל לְךָ
אַתָּה אֶת גְּאֻלָּתִי כִּי לֹא אוּכַל לִגְאֹל:</span>

<span dir="rtl">(ז) וְזֹאת לְפָנִים בְּיִשְׂרָאֵל עַל הַגְּאוּלָּה וְעַל הַתְּמוּרָה לְקַיֵּם כָּל דָּבָר
שָׁלַף אִישׁ נַעֲלוֹ וְנָתַן לְרֵעֵהוּ וְזֹאת הַתְּעוּדָה בְּיִשְׂרָאֵל:</span>

<span dir="rtl">(ח) וַיֹּאמֶר הַגֹּאֵל לְבֹעַז קְנֵה לָךְ וַיִּשְׁלֹף נַעֲלוֹ:</span>

<span dir="rtl">(ט) וַיֹּאמֶר בֹּעַז לַזְּקֵנִים וְכָל הָעָם עֵדִים אַתֶּם הַיּוֹם כִּי קָנִיתִי אֶת
כָּל אֲשֶׁר לֶאֱלִימֶלֶךְ וְאֵת כָּל אֲשֶׁר לְכִלְיוֹן וּמַחְלוֹן מִיַּד נָעֳמִי:</span>

<span dir="rtl">(י) וְגַם אֶת רוּת הַמֹּאֲבִיָּה אֵשֶׁת מַחְלוֹן קָנִיתִי לִי לְאִשָּׁה לְהָקִם שֵׁם
הַמֵּת עַל נַחֲלָתוֹ וְלֹא יִכָּרֵת שֵׁם הַמֵּת מֵעִם אֶחָיו וּמִשַּׁעַר מְקוֹמוֹ עֵדִים אַתֶּם הַיּוֹם:</span>

<span dir="rtl">קיימים הבדלים בין "החוק" בספר דברים ובין המציאות בספר
רות:</span>

<span dir="rtl">ב"דברים" מדובר רק על הגיס, אחי הבעל המת. ב"רות" מדובר על
כל קרובי המשפחה, עם היררכיה של קירבה.</span>

<span dir="rtl">ב"דברים" החובה היא של היבם (הגיס), ב"רות" היוזמה היא של
האלמנה או מי שדואג לה.  
ב"דברים", החליצה היא סימן לסירוב ליבם, ונעשית כביזיון. גם ב"רות" האדם
חולץ נעלו, אך כדי לוותר על הייבום לטובת מישהו פחות קרוב ממנו, והחליצה
היא מעין אישור עיסקה. "לקיים כל דבר". ומעניין שהספור, שנכתב כנראה בימי
בית שני, מדבר על חליצת הנעל, כמנהג ישן, "וזאת לפנים בישראל".</span>

<span dir="rtl">אם ננסה לסכם לטוב ולרע,</span>

<span dir="rtl"><u>הערך של הייבום:</u></span>

<span dir="rtl">המשפחה נשארת שלמה למרות האסון. הבן של האח והאלמנה "נקרא
על שם המת", ויורש את נחלתו.</span>

<span dir="rtl"><u>הבעיות בייבום</u>:</span>

<span dir="rtl">מחייב, למעשה, ריבוי נשים. הרי האח עשוי להיום
נשוי.</span>

<span dir="rtl">מייצר עגינות של האשה להרבה שנים, אם נמצא רק אח צעיר
מאוד.</span>

<span dir="rtl">מייצר עגינות נצחית, אם קיים אח אחד שאינו כשיר לייבום או
חליצה (למשל, מפגר, או נעלם במרחקים).</span>

<span dir="rtl">מחייב את האישה להינשא למי שאינה מעוניינת בו, וסירובה הוא
"מרד". אישה מורדת מאבדת את כתובתה. במקרים כאלה הוא מאפשר גם סחטנות של
היבם.</span>

<span dir="rtl">החכמים לא התעלמו מבעיות הייבום, אך בכל הדורות לא העזו
לבטל ממש חוקים אלה, אלא רק "שיחקו" בין ייבום ובין חליצה.</span>

<span dir="rtl">הייבום הוא פעולה ממשית ומשפיעה על האישה וגם על משפחה
שלמה לכל החיים.</span>

<span dir="rtl">החליצה היא טקס שמשחרר את האלמנה, ומאפשר לה נישואין, מלבד
נישואין לכוהן.... החליצה מקבילה לגירושין.</span>

<span dir="rtl">המשנה מפרטת בחוק המקראי</span>

<span dir="rtl"><u>משנה מסכת יבמות פרק יב</u></span>

<span dir="rtl">(ו) מִצְוַת חֲלִיצָה, בָּא הוּא וִיבִמְתּוֹ לְבֵית דִּין, וְהֵן מַשִּׂיאִין לוֹ
עֵצָה הַהוֹגֶנֶת לוֹ, שֶׁנֶּאֱמַר, (דברים כה) וְקָרְאוּ לוֹ זִקְנֵי עִירוֹ וְדִבְּרוּ אֵלָיו. וְהִיא
אוֹמֶרֶת, מֵאֵן יְבָמִי לְהָקִים לְאָחִיו שֵׁם בְּיִשְׂרָאֵל, לֹא אָבָה יַבְּמִי. וְהוּא אוֹמֵר, לֹא חָפַצְתִּי
לְקַחְתָּהּ. וּבִלְשׁוֹן הַקֹּדֶשׁ הָיוּ אוֹמְרִים. וְנִגְּשָׁה יְבִמְתּוֹ אֵלָיו לְעֵינֵי הַזְּקֵנִים וְחָלְצָה נַעֲלוֹ
מֵעַל רַגְלוֹ וְיָרְקָה בְּפָנָיו, רֹק הַנִּרְאֶה לַדַּיָּנִים. וְעָנְתָה וְאָמְרָה כָּכָה יֵעָשֶׂה לָאִישׁ אֲשֶׁר לֹא
יִבְנֶה אֶת בֵּית אָחִיו, עַד כָּאן הָיוּ מַקְרִין. וּכְשֶׁהִקְרָא רַבִּי הֻרְקָנוֹס תַּחַת הָאֵלָה בִּכְפַר
עֵיטָם וְגָמַר אֶת כָּל הַפָּרָשָׁה, הֻחְזְקוּ לִהְיוֹת גּוֹמְרִים כָּל הַפָּרָשָׁה. וְנִקְרָא שְׁמוֹ בְּיִשְׂרָאֵל בֵּית
חֲלוּץ הַנָּעַל. מִצְוָה בַדַּיָּנִין, וְלֹא מִצְוָה בַתַּלְמִידִים. רַבִּי יְהוּדָה אוֹמֵר, מִצְוָה עַל כָּל
הָעוֹמְדִים שָׁם לוֹמַר, חֲלוּץ הַנַּעַל, חֲלוּץ הַנַּעַל, חֲלוּץ הַנָּעַל:</span>

<span dir="rtl">והנה פירוש עובדיה מברטנורה על קטע אחר במסכת
המשנאית.</span>

<span dir="rtl"><u>רע"ב על מסכת יבמות פרק יג משנה יג</u></span>

<span dir="rtl">(יג) הנודרת הנאה מיבמה בחיי בעלה \[נודרת שלא תהיה אשתו\]
כופין אותו שיחלוץ לה - דלא אסקא דעתה שימות בעלה ותפול לפניו ליבום,
ונוטלת כתובתה:</span>

<span dir="rtl">אבל לאחר מיתת בעלה - הויא מורדת, וקיימא לן כותבין אגרת
מרד על שומרת יבם: \[מורדת מפסידה את כתובתה\].</span>

<span dir="rtl">ומבקשים ממנו לחלוץ - ויתן כתובתה אם ירצה, ואם לא רצה
לחלוץ והיא מורדת בו ובאה להפסיד כתובתה, כופין אותו לחלוץ:</span>

<span dir="rtl">אבל בתלמוד, מתחיל ויכוח שלא הסתיים עד היום. האם הייבום
הוא טוב, או עדיפה חליצה.</span>

<span dir="rtl"><u>תלמוד בבלי מסכת יבמות דף לט/ב</u></span>

<span dir="rtl">בראשונה שהיו מתכוונין לשם מצוה, מצות יבום קודמת למצות
חליצה. ועכשיו שאין מתכוונין לשם מצוה אמרו מצות חליצה קודמת למצות יבום.
אמר רמי בר חמא א"ר יצחק, חזרו לומר מצות יבום קודמת למצות חליצה. אמר ליה
רב נחמן בר יצחק אכשור דרי, מעיקרא סברי לה כאבא שאול ולבסוף סברי לה
כרבנן. דתניא אבא שאול אומר: **הכונס את יבמתו לשם נוי, ולשום אישות, ולשום
דבר אחר, כאילו פוגע בערוה, וקרוב אני בעיני להיות הולד ממזר**. וחכמים
אומרים, יבמה יבא עליה מכל מקום.</span>

<span dir="rtl">יש כאן ייצוג חזק לדעת יחיד (אבא שאול), שרואה את סכנת
הניצול בחוק הייבום. ומעניין שדעה זו דווקא הלכה וגברה במשך הדורות.</span>

<span dir="rtl"><u>תלמוד בבלי מסכת יבמות דף קט/א</u></span>

<span dir="rtl">גופא תני בר קפרא, לעולם ידבק אדם בשלשה דברים.</span>

<span dir="rtl">בחליצה, כאבא שאול, דתניא אבא שאול אומר הכונס את יבמתו
לשם נוי לשם אישות לשם דבר אחר כאילו פוגע בערוה, וקרוב בעיני להיות הולד
ממזר.</span>

<span dir="rtl">בהבאת שלום דכתיב בקש שלום ורדפהו ....</span>

<span dir="rtl">בהפרת נדרים כרבי נתן, דתניא רבי נתן אומר הנודר כאילו בנה
במה והמקיימו כאילו הקריב עליה קרבן</span>

<span dir="rtl">מעניין שכבר גאוני בבל, משחררים את האלמנה מסכנת ממזרות
ילדים, שהיא האיום הגדול ביותר של הרבנים על משפחות, עד היום הזה.</span>

<span dir="rtl"><u>תשובות הגאונים שערי צדק - חלק שלישי - שער ראשון -
תשובה יד</u></span>

<span dir="rtl">ואין ממזרין מיבמה (יבמות דף צ"ב ע"א) כך פירושו: יבמה
שאין מתיבמת ואין חולצת והלכה ונשאה לאחר בלא חליצה ויבום אין הולד
ממזר,</span>

<span dir="rtl">כלומר, אם היא מתעלמת מההלכה, לא מתיבמת ולא עוברת טקס
חליצה, ונישאת בצורה זו או אחרת (רבנים שיודעים לא ישיאו אותה, כמובן),
הילדים אינם ממזרים, אלא רק הנישואים אינם תופסים.  
זה לא מפריע, כמובן, להתווכח על הנושא בכל הדורות ועד ימינו. אך כאן הנטייה
לקולא.</span>

<span dir="rtl">הגאונים מתארים גם את אלימות הכפייה וגם את סחטנות
החליצה.</span>

<span dir="rtl"><u>תשובות הגאונים (קורנל) - סימן קיב</u></span>

<span dir="rtl">וששאלתם כיצד חליצת מעושת, כגון שאמר איני חולץ. והכוהו
ב"ד, והביאוהו את הסנדל, ונתנו אותו ברגלו בעל כרחו, ובאת היבמה וחלצו נעלו
מעל רגלו, אם אמר רוצה אני – כשרה.</span>

<span dir="rtl">חליצה מוטעת היכי דמי? כגון שאמרו לו חלוֹץ לה, והיא תתן לך
מאתים זוז, או אמרו לו חלוץ לה ואח"כ אתה כונסה. ואע"פ שהיא מוטעת
כשרה.</span>

<span dir="rtl"><u>תשובות הגאונים (קורנל) - סימן קיג</u></span>

<span dir="rtl">וששאלתם, אשה שהיתה צריכה חליצה או יבום, ועד שלא נתיבמה
או נחלצה מיבמה לא נתרצית ביבם ולא אהבתו, ונתנה לו כספים או זהובים שיחלוץ
לה, הרי הן של עצמי בלבד. או, אם התנו ביניהם האחים וא"ל חלוץ לה, ואנו
נותנים לך כך וכך מן ממון אחינו לעצמך, ואמר בפני עדים על מנת כן אני חולץ
וגובה מה שהתנו לו. וכן האשה, וגבה ממנה מה שהתנה על עצמה ליתן לו עד
שיחלוץ לה, אבל לא אמר על מנת כך אני חולץ, אינו גובה כלום לא מן האשה ולא
מן האחים:</span>

<span dir="rtl">בילקוט שמעוני המאוחר "חליצה קודמת".</span>

<span dir="rtl"><u>ילקוט שמעוני תורה ילקוט שמעוני על שמות פרק יג רמז
רכד</u></span>

<span dir="rtl">מצות יבום קודמת למצות חליצה בראשונה שהיו מתכוונין לשם
מצוה עכשיו שאין מתכוונים לשם מצוה אמרו מצות חליצה קודמת למצות
יבום.</span>

<span dir="rtl">אבל הרמב"ם היותר מאוחר, מדגיש את מצוות הייבום, ולא מתחשב
באישה...</span>

<span dir="rtl"><u>רמב"ם יד החזקה הלכות יבום וחליצה פרק ב</u></span>

<span dir="rtl">(י) יבמה הראויה ליבום, שלא רצת להתיבם, דינה כדין מורדת
על בעלה, וכופין את יבמה לחלוץ לה **ותצא בלא כתובה**. הניח אחיו נשים
רבות, כל מי שתבע היבם מהן ליבום ולא רצת היא המורדת, וחולץ לה ותצא בלא
כתובה. ושאר צרותיה שלא נתבעו, נוטלות כתובתן כשאר האלמנות:</span>

<span dir="rtl">(יא) היו היבמין רבים ותבע אותה הגדול ליבום והיא אינה
רוצה בו ורוצה באחיו אין שומעין לה שמצוה בגדול ליבם:</span>

<span dir="rtl">במשך הזמן התקבע מצב, שבו האשכנזים מעדיפים חליצה על
ייבום, ואילו הספרדים מעדיפים ייבום על חליצה.</span>

<span dir="rtl">רבנו אשר, פעל אמנם בברצלונה, אך מקורו באשכנז.</span>

<span dir="rtl"><u>שו"ת הרא"ש כלל נב סימן א</u></span>

<span dir="rtl">ור"ת ז"ל פסק הלכתא כסתם משנה, דפרק קמא דבכורות, דעכשיו
**מצות חליצה קודמת**, דקיימא לן **כאבא שאול ודלא כרמי בר חמא,** דאמר
חזרו לומר מצות יבום קודמת, כרבנן דפליגי עליה דאבא שאול. ובריש יבמות אוקי
נמי **סתם משנה כאבא שאול** דתנא מן החליצה תחלה, ובפ' בית שמאי תני בר
קפרא **לעולם ידבק אדם בחליצה כאבא שאול** \[וכן סתמא דגמרא כאבא שאול\]
**ולפי פסק שלנו אף בלא אמתלא.** אמנם בפסק זה רבו החולקים, ובירושלמי
דמצות חליצה גרסינן, הוא רוצה פירוש ליבם, והיא אינה רוצה, שומעין לה. היא
רוצה והוא אינו רוצה שומעין לו. ובנדון זה כופין אותו לחלוץ בלא ממון.
דמצוֹת לאו ליהנות ניתנו, ואין נוטלין שכר עליהם. והנראה בעיני
כתבתי:</span>

<span dir="rtl">אשר בן ה"ר יחיאל זצ"ל:</span>

<span dir="rtl">אבל ספרדי טהור כמו משה אלשקר...</span>

<span dir="rtl"><u>שו"ת מהר"ם אל אשקר תשובה עט‏ (ר' משה אלשקר, נפטר 1542,
ספרד, ירושלים)</u></span>

<span dir="rtl">וזאת היבמה יש לה דין כל יבמה ותתיבם. ואם תמרוד תצא בלא
כתובה. וכבר ידעתם שמצות יבום קודמת למצות חליצה ואפילו אינו מתכוין לשם
מצוה אלא לנוי או לממון, שכשמת אחיו בלא בן הותרה לו, וסר האיסור שלה. אבל
לאבא שאול שסובר מצו' חליצה קודמת סובר דאיסור אשת אח דחוי מפני היבום, ואם
כיון לדבר אחר חוץ מהמצוה, כאלו פגע בערוה. **ואין הלכה כמותו כמו שמפורש
בגמרא.** וכתב משה עכ"ל.</span>

<span dir="rtl">שולחן ערוך, פוסק כמו הספרדים, והרמ"א מכניס את דעת
האשכנזים...</span>

<span dir="rtl"><u>שו"ע אה"ע סימן קסה</u></span>

> <span dir="rtl">מצות יבום קודמת למצות חליצה. ואם אינה רוצה להתייבם
> לשום אחד מהאחים, (או בגדול כשרוצה לייבם) בלא טענה מספקת, דינה כמורדת.
> וי"א שמצות חליצה קודמת:</span>
>
> <span dir="rtl">**הגה** - ואין לה דין מורדת אם אינה רוצה להתייבם. ומכל
> מקום אין כופין אותו לחלוץ, אלא מטעין אותו אם יכולין להטעותו, כגון
> שאומרים לו:</span>

<span dir="rtl">חלוץ על מנת שתתן לך מנה (טור בשם ר"ת והרא"ש). \[מותר
"לעבוד עליו\].... ואם שניהם רוצים ביבום, אין מניחים אותם לייבם אלא אם כן
ניכר וידוע שמכוונים לשם מצוה (טור בשם ר"ת). וי"א דאם יש לו אשה אחרת,
שכופין אותו ומנדין אותו עד שיחלוץ (טור בשם סמ"ג). וי"א אפילו בלא אשה
אחרת, אם אינם מכוונים לשם מצוה, והיא אינה רוצה להתייבם, ואין יכולים
להטעותו, כופין אותו לחלוץ. ...</span>

<span dir="rtl">ותיאור מצבה הקשה של אישה בשאלה לרדב"ז, מצרים, המאה
ה-16,</span>

<span dir="rtl"><u>שו"ת רדב"ז ח"ד סימן אלף קפ</u></span>

<span dir="rtl">וזה לשון השאלה: יבמה גדולה בת כ"ב שנה נפלה לפני יבם קטן
ונתעגנה כשמֹנה שנים והמתינה לו עד שהיה ראוי לחליצה וכשבקשו ממנו לפוטרה
בחליצה לא רצה וטען שרצונו ליבם ועם היות שהנער נער, אביו נתן עיניו בממון
האשה, ומלמד את הבן בכך ושאל ממנה גדולות ונפלאות לא ישוערו,....</span>

<span dir="rtl">כבר ב 1950, הצליחה הרבנות הראשית, בראשות הרב יצחק הרצוג,
והרב בן ציון עוזיאל, לקבוע את ההלכה האשכנזית, כתקנה בישראל. כלומר, חליצה
ולא ייבום.</span>

<span dir="rtl"><u>תקנת הרבנות הראשית</u></span>

“<span dir="rtl">ברוב קהילות ישראל וכן בקהילות האשכנזים שבארץ, קיבלו
עליהם להלכה שמצוות חליצה קודמת למצות ייבום, וגם כששניהם, היבם והיבמה,
רוצין בייבום, אין מניחים אותם לייבם. ובמקום שהיבם נשוי אשה, נהגו בכל
המקומות שאין מניחים אותם לייבם \[כלומר, אם היבם כבר נשוי אשה קודמת, אז
לא רק ב”רוב” הקהילות נהגו להעדיף חליצה על ייבום,
אלא <u>בכל</u> הקהילות\]. ובהיות ובזמננו ברור הדבר שרוב יבמים אינם
מכוונים לשם מצווה, ומשום דרכי שלום ואחדות במדינת ישראל, שלא תהיה התורה
כשתי תורות, הננו גוזרים על תושבי ארץ ישראל ועל אלה שיעלו ויתישבו מעתה
והלאה, לאסור עליהם מצוות ייבום לגמרי, וחייבים לחלוץ. **וחייבים במזונות
יבמתם כפי מה שיפסקו עליו בי”ד עד שיפטרו את יבמתם בחליצה.** \[זה כדי
ללחוץ על היבם לא למשוך את הזמן ולסחוט\] איסור זה אפשר להתירו רק במסבות
מיוחדות, ועל פי החלטות המועצה המורחבת בחתימת הרבנים הראשיים
לישראל</span>”.

<span dir="rtl"><u>ומי שהתנגד לכך הוא הרב עובדיה יוסף,
בצעירותו:</u></span>

“<span dir="rtl">ומעתה הדבר ברור, שהתקנה שהסכימו בה חברי ונשיאי הרבנות
הראשית לישראל, אין לה כל תוקף לדידן הספרדים ועדות המזרח, שקיבלנו הוראות
הפוסקים ומרן הש”ע דמצות יבום קודמת. … ולכן לפי עניות דעתי לא צדקו בזה
הראשון לציון הגרב”צ עוזיאל וחכמי הספרדים שעמו, שנתנו ידם להסכמה זאת לבטל
לגמרי מצות יבום, נגד דעת כל רבותינו אשר מפיהם אנו חיים ומימיהם אנו
שותים</span>”.

<img src="יח. התפתחויות בהלכה - ייבום וחליצה/media/image1.jpeg"
style="width:7.1875in;height:4.90547in"
alt="יבום וחליצה | Family Wiki | Fandom" />

<u><span dir="rtl">מתוך אתר</span> Familiy Wiki</u>

<span dir="rtl">אף שמדובר במצווה שמקורה
ב[הלכה](https://danielventura.fandom.com/he/wiki/%D7%94%D7%9C%D7%9B%D7%94)</span>,
<span dir="rtl">הרי מכוח חוקי הנישואים בישראל, המחייבים אדם להינשא רק
לפי עקרונות דתו, חלים דיני ייבום וחליצה בישראל גם על יהודים שאינם שומרי
מצוות, ואשה שזקוקה לחליצה, לא יכולה להינשא קודם חליצה</span>.

<span dir="rtl">יבמה מבוגרת, שאינה מתכננת בלאו הכי להינשא לאחר, ומשכך
אין לה צורך בחליצה כדי שתוכל להינשא, אם רוצים שניהם שלא לעשות לא ייבום
ולא חליצה (היכולה להיחשב מעמד משפיל) - נחלקו הפוסקים אם יכולת בידם לעשות
כך. המחלוקת נובעת ממחלוקת בהגדרת הסטטוס ההלכתי של החליצה, אם
היא [מצווה](https://danielventura.fandom.com/he/wiki/%D7%9E%D7%A6%D7%95%D7%95%D7%94)</span> <span dir="rtl">בדומה
לאכילת מצה ב[פסח](https://danielventura.fandom.com/he/wiki/%D7%A4%D7%A1%D7%97)</span> <span dir="rtl">שחייבים
לקיימה, או שהיא פעולה משפטית קנינית בלבד, שהרוצה יעשנה ושאינו רוצה לא
יעשנה</span>.

<span dir="rtl">........</span>

<span dir="rtl">בעת שזוג נרשם לנישואין נוהגים ברבנות לרשום את שמות האחים
למקרה, חלילה, שהבעל ימות ללא צאצאים, ויהיה צורך בחליצה</span>.

<u><span dir="rtl">ותיאור של בעיות קשות גם בימינו, מתוך אתר</span> MAKO
<span dir="rtl">2017</span></u>

<span dir="rtl">א' הייתה נשואה לאדם שביום בהיר אחד החליט לחתוך את הכבלים
המותירים אותו ואותה בעולם, ומתוך שיגעון של רגע וסדיסטיות בלתי מוסברת,
ניסה לרצוח אותה והתאבד בעצמו. ניסיון הרצח נכשל, אך ההתאבדות הצליחה. הבעל
מת וא' נותרה אלמנה.</span>

<span dir="rtl">קשה לדמיין מה עובר על אישה שראתה בחיי הנישואים שלה מקום
בטוח ומפרה, אך גילתה כי התחתנה עם מפלצת אלימה ומסוכנת. בניסיון לשקם את
חייה ולהמשיך הלאה, הבינה א' שהיא צריכה להשתתף בטקס החליצה ושרק הוא יקבע
את מעמדה כאישה פנויה. אותה אישה, שחייה ספגו מהלומה שקשה מאוד להשתקם
ממנה, נדרשה להתמודד עם משפחת הבעל שניסה לרצוח אותה. אנו יכולים רק לנסות
לדמיין כיצד אותה אישה אומללה חשה כשהיא נדרשה ליצור קשר עם גיסה ולבקש
ממנו את חירותה.</span>

<span dir="rtl">וכאילו לא סבלה די, גיסה של א' סירב להעניק לה את החליצה.
כשהבין האח שהמפתח לחירותה של גיסתו מצוי בידיו, התנה את מתן החליצה בכך
שהיא תעניק לו את הבית שבו היא מתגוררת, בית שהיה שייך לה עוד בטרם נישאה
לאחיו.</span>

<span dir="rtl">א' לא ויתרה. הרצון שלה להשתחרר מכבלי הבעל וממשפחתו הרעה
נתן לה את הכוחות להיאבק – אך הוא בשלו; או שתיתן לו טובות הנאה כספיות או
שתיוותר עגונה. אחרי מאבק ממושך וארוך שנים, החליטה א' שהיא מרימה ידיים
ובכך, בעצם, קיבעה את מעמדה כעגונה בעיני ההלכה.</span>

<span dir="rtl">ברבות השנים, א', שלא הייתה אישה דתית, **הכירה בחור שאינו
יהודי** והתחתנה עמו דרך ארגון "משפחה חדשה" של עורכת הדין אירית רוזנבלום.
צעד זה, על אף שלא נעשה כדי להתחמק מאקט החליצה, כמובן, פטר למעשה את א'
מהצורך להיות נתונה לחסדיו של גיסה הסחטן ועזר לה להמשיך בחייה</span>.

<span dir="rtl"><u>מתוך בחדרי חדרים 2021</u></span>

<span dir="rtl">בבד"ץ 'העדה החרדית' בירושלים נערך אתמול (שלישי) מעמד
נדיר של 'חליצה' לאחת האלמנות שבעלה נהרג באסון מירון ולא הותיר אחריו זרע
של קיימא</span>.

<span dir="rtl">ל'בחדרי חרדים' נודע כי מעמד החליצה התקיים בפני חברי
הבד"צ וזקני 'העדה' כנהוג, אך ללא השתתפות קהל כלל וכלל בכדי לכבד את
המשפחות ובסך הכל השתתפו 14 איש בלבד</span>.

<span dir="rtl">המעמד שבדרך כלל מתנהל לעיני קהל רב, כפי שכתוב שהנשמה של
הבעל יורדת מעלמא דקשוט לשמוע את הזעקות "בית חלוץ הנעל" נעשה הפעם כאמור
ללא השתתפות קהל בכלל</span>.

<span dir="rtl">גורמים ב'עדה החרדית' אמרו ל'בחדרי חרדים': "כיבדנו את
בקשת המשפחות, והמעמד היה סגור לקהל הרחב</span>".

<span dir="rtl">מדובר בטקס היריקה וחליצת הנעל עם הרצועות המיוחדות ומפאת
הנדירות שהוא מתקיים, הוא נחשב למעמד מרטיט שראוי לכל בן תורה להיות נוכח
בו, אך הפעם הוא נערך ללא קהל מפני כבוד האלמנה והגיס הרווק</span>.

<span dir="rtl">הטקס אינו נדיר כל כך, ואסון השנה האחרונה יגרום ודאי
לטקסים רבים כאלה.</span>

<https://www.bhol.co.il/news/1314574>

<span dir="rtl">טקס חליצה בניו יורק בנוכחות אלפים של חרדים.... ואישה
אחת.</span>

<span dir="rtl">אבל הרבנים והקהל העצום, כולל ילדים, מצולמים, והטקס נשמע
אך לא מצולם, כי אסור לצלם אישה...</span>

<https://www.bhol.co.il/news/1112771>

<span dir="rtl">טקס דומה באיראן (!) ששם נוכחים מעטים, והטקס מצולם עם
טשטוש פני האשה והגבר.</span>
