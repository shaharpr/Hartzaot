<span dir="rtl"><u>התפתחויות בהלכה – חג שבועות</u></span>

<span dir="rtl">חג השבועות מוזכר חמש פעמים בארבעה מחומשי התורה. בכל אחד
מהם ובכולם יחד, החג, ובעיקר מועדו מעורפלים למדי.</span>

<span dir="rtl"><u>ספר שמות פרק כג</u></span>

<span dir="rtl">(יד) שָׁלשׁ רְגָלִים תָּחֹג לִי בַּשָּׁנָה:</span>

<span dir="rtl">.......</span>

<span dir="rtl">(טז) וְחַג הַקָּצִיר בִּכּוּרֵי מַעֲשֶׂיךָ אֲשֶׁר תִּזְרַע בַּשָּׂדֶה וְחַג הָאָסִף בְּצֵאת
הַשָּׁנָה בְּאָסְפְּךָ אֶת מַעֲשֶׂיךָ מִן הַשָּׂדֶה:</span>

<span dir="rtl">(יז) שָׁלשׁ פְּעָמִים בַּשָּׁנָה יֵרָאֶה כָּל זְכוּרְךָ אֶל פְּנֵי הָאָדֹן
יְהֹוָה:</span>

<span dir="rtl">חג קציר, ללא תאריך, עלייה לרגל.</span>

<span dir="rtl"><u>ספר שמות פרק לד</u></span>

<span dir="rtl">(כא) שֵׁשֶׁת יָמִים תַּעֲבֹד וּבַיּוֹם הַשְּׁבִיעִי תִּשְׁבֹּת בֶּחָרִישׁ וּבַקָּצִיר
תִּשְׁבֹּת:</span>

<span dir="rtl">(כב) וְחַג שָׁבֻעֹת תַּעֲשֶׂה לְךָ בִּכּוּרֵי קְצִיר חִטִּים וְחַג הָאָסִיף תְּקוּפַת
הַשָּׁנָה:</span>

<span dir="rtl">(כג) שָׁלשׁ פְּעָמִים בַּשָּׁנָה יֵרָאֶה כָּל זְכוּרְךָ אֶת פְּנֵי הָאָדֹן יְהֹוָה אֱלֹהֵי
יִשְׂרָאֵל</span>

<span dir="rtl">החג הוא "ביכורי קציר חיטים" וכולל עלייה לרגל.</span>

<span dir="rtl"><u>ספר ויקרא פרק כג</u></span>

<span dir="rtl">(י) דַּבֵּר אֶל בְּנֵי יִשְׂרָאֵל וְאָמַרְתָּ אֲלֵהֶם כִּי תָבֹאוּ אֶל הָאָרֶץ אֲשֶׁר אֲנִי
נֹתֵן לָכֶם וּקְצַרְתֶּם אֶת קְצִירָהּ וַהֲבֵאתֶם אֶת עֹמֶר רֵאשִׁית קְצִירְכֶם אֶל הַכֹּהֵן:</span>

<span dir="rtl">(יא) וְהֵנִיף אֶת הָעֹמֶר לִפְנֵי יְהֹוָה לִרְצֹנְכֶם מִמָּחֳרַת הַשַּׁבָּת יְנִיפֶנּוּ
הַכֹּהֵן:</span>

<span dir="rtl">......</span>

<span dir="rtl">(טו) וּסְפַרְתֶּם לָכֶם מִמָּחֳרַת הַשַּׁבָּת מִיּוֹם הֲבִיאֲכֶם אֶת עֹמֶר הַתְּנוּפָה שֶׁבַע
שַׁבָּתוֹת תְּמִימֹת תִּהְיֶינָה:</span>

<span dir="rtl">(טז) עַד מִמָּחֳרַת הַשַּׁבָּת הַשְּׁבִיעִת תִּסְפְּרוּ חֲמִשִּׁים יוֹם וְהִקְרַבְתֶּם מִנְחָה
חֲדָשָׁה לַיהֹוָה:</span>

<span dir="rtl">(יז) מִמּוֹשְׁבֹתֵיכֶם תָּבִיאוּ לֶחֶם תְּנוּפָה ....</span>

<span dir="rtl">(יח) וְהִקְרַבְתֶּם עַל הַלֶּחֶם שִׁבְעַת כְּבָשִׂים .....:</span>

<span dir="rtl">(יט) וַעֲשִׂיתֶם שְׂעִיר עִזִּים אֶחָד לְחַטָּאת וּשְׁנֵי כְבָשִׂים בְּנֵי שָׁנָה
לְזֶבַח.</span>

<span dir="rtl">(כ) וְהֵנִיף הַכֹּהֵן אֹתָם עַל **לֶחֶם הַבִּכֻּרִים** תְּנוּפָה לִפְנֵי יְהֹוָה
...</span>

<span dir="rtl">(כא) וּקְרָאתֶם בְּעֶצֶם הַיּוֹם הַזֶּה מִקְרָא קֹדֶשׁ יִהְיֶה לָכֶם **כָּל מְלֶאכֶת
עֲבֹדָה לֹא תַעֲשׂוּ** חֻקַּת עוֹלָם בְּכָל מוֹשְׁבֹתֵיכֶם לְדֹרֹתֵיכֶם:</span>

<span dir="rtl">החג נחוג שבעה שבועות מאחרי השבת הראשונה שאחרי ראשית
הקציר. יש להקריב בו קורבנות רבים. מוזכר לחם ביכורים, וגם שבתון.</span>

<span dir="rtl"><u>ספר במדבר פרק כח</u></span>

<span dir="rtl">....\[פסח\]...</span>

<span dir="rtl">(כה) וּבַיּוֹם הַשְּׁבִיעִי מִקְרָא קֹדֶשׁ יִהְיֶה לָכֶם כָּל מְלֶאכֶת עֲבֹדָה לֹא
תַעֲשׂוּ:</span>

<span dir="rtl">(כו) וּבְיוֹם הַבִּכּוּרִים בְּהַקְרִיבְכֶם מִנְחָה חֲדָשָׁה לַיהֹוָה בְּשָׁבֻעֹתֵיכֶם
מִקְרָא קֹדֶשׁ יִהְיֶה לָכֶם כָּל מְלֶאכֶת עֲבֹדָה לֹא תַעֲשׂוּ:</span>

<span dir="rtl">(כז) וְהִקְרַבְתֶּם עוֹלָה לְרֵיחַ נִיחֹחַ לַיהֹוָה פָּרִים בְּנֵי בָקָר שְׁנַיִם אַיִל
אֶחָד שִׁבְעָה כְבָשִׂים בְּנֵי שָׁנָה:</span>

<span dir="rtl">...........</span>

<span dir="rtl">אין תאריך. מוזכר "יום הביכורים", שבו שבתון
וקורבנות.</span>

<span dir="rtl"><u>ספר דברים פרק טז</u></span>

<span dir="rtl">(ט) שִׁבְעָה שָׁבֻעֹת תִּסְפָּר לָךְ מֵהָחֵל חֶרְמֵשׁ בַּקָּמָה תָּחֵל לִסְפֹּר שִׁבְעָה
שָׁבֻעוֹת:</span>

<span dir="rtl">(י) וְעָשִׂיתָ חַג שָׁבֻעוֹת לַיהֹוָה אֱלֹהֶיךָ מִסַּת נִדְבַת יָדְךָ אֲשֶׁר תִּתֵּן כַּאֲשֶׁר
יְבָרֶכְךָ יְהֹוָה אֱלֹהֶיךָ:</span>

<span dir="rtl">(יא) וְשָׂמַחְתָּ לִפְנֵי יְהֹוָה אֱלֹהֶיךָ אַתָּה וּבִנְךָ וּבִתֶּךָ וְעַבְדְּךָ וַאֲמָתֶךָ
וְהַלֵּוִי אֲשֶׁר בִּשְׁעָרֶיךָ וְהַגֵּר וְהַיָּתוֹם וְהָאַלְמָנָה אֲשֶׁר בְּקִרְבֶּךָ בַּמָּקוֹם אֲשֶׁר יִבְחַר יְהֹוָה אֱלֹהֶיךָ
לְשַׁכֵּן שְׁמוֹ שָׁם:</span>

<span dir="rtl">חג השבועות נחוג שבעה שבועות אחרי התחלת הקציר, ויש לשמוח
בו בבית המקדש.</span>

<span dir="rtl">אין תאריך מדויק לא למנחת העומר, ולא לשבועות. אך מכיוון
שהעומר נזכר מייד לאחר הפסח, החליטו חז"ל (הפרושים בימי בית שני), שהעומר
הוא לאחר החג הראשון, וביום זה מתחילה ספירת העומר, וביום החמישים חג
השבועות.</span>

<span dir="rtl">הבייתוסים (קבוצת כוהנים, קרובים לצדוקים), פֵּרשו, ממחרת
השבת של חול המועד פסח.</span>

<span dir="rtl">המתנגדים לחז"ל, כמו השומרונים והקראים, נוהגים כך עד
היום.</span>

<span dir="rtl">זה, כמובן, גורם לכך שתאריך חג השבועות אינו קבוע, מפני
ששבת חול המועד אינה תמיד בתאריך קבוע.</span>

<span dir="rtl">אבל גם בשיטת הפרושים, התאריך אינו קבוע לגמרי.</span>

<span dir="rtl">נראה בקטע להלן מהתוספתא, שבו גם מופיע שם החג, המקובל אצל
חז"ל, "עצרת", וגם קצת אמונות...</span>

<span dir="rtl"><u>תוספתא מסכת ערכין פרק א</u></span>

<span dir="rtl">עצרת פעמים שחל להיות בחמשה ובששה ובשבעה \[בסיון\] לא
פחות ולא יותר. ר' יהודה אומר חל להיות בחמשה, סימן רע לעולם. בששה סימן
בינוני, בשבעה סימן יפה לעולם.</span>

<span dir="rtl">הסיבה לכך היא פשוטה. טרם היות הלוח המחושב, התאריך המדויק
בסיוון, תלוי במספר הימים בניסן ובאייר. היום ניסן תמיד 29 ימים, ואייר 30
יום, והתאריך הוא ו' סיוון. אך כאשר החודש נקבע לפי הראייה, יכולים שניהם
גם להיות 29 או שניהם 30.</span>

<span dir="rtl">מאז חורבן בית המקדש, כאשר בוטלו בהכרח כל המצוות הקשורות
בו, ממילא בוטלו רוב מצוות חג השבועות. נותרה לנו אחת, לא לעבוד. המצווה
הטובה ביותר.</span>

<span dir="rtl">על מצווה טובה זו מתלונן המן הרשע, לפי מדרש באסתר
רבה:</span>

<span dir="rtl"><u>מדרש רבה אסתר - פרשה ז פסקה יב</u></span>

<span dir="rtl">ישנו עם אחד.</span>

<span dir="rtl">אמר ליה: שניהון רברבן, שאוכלין ושותין – ואומרים עונג
שבת, עונג יום טוב.</span>

<span dir="rtl">שהן מכניסין פְּחת בממונו של עולם. חדא לשבעה יומין שבתא, חד
לתלתין יומין ריש ירחא, בניסן פיסחא, בסיון עצרת, בתשרי ריש שתא, וצומא
רבא, וחגא דמטללתא \[סוכה\].</span>

<span dir="rtl">אמר לו אחשורוש: כך הם מצווין בתורתן.</span>

<span dir="rtl">אולי צודק המן. גורמים פחת בממונו של עולם.</span>

<span dir="rtl">אגב, נראה שבזמן כתיבת המדרש (נכתב בתקופת האמוראים, אך
נערך במאה ה-11), עדיין ראש חודש היה שבתון גם הוא...</span>

<span dir="rtl">מעניין, שגם עשרות שנים ואפילו מאות שנים אחרי החורבן,
עוסקים חכמי ישראל בהלכות הקשורות בבית המקדש. זה נכון, כמובן, גם לנושאים
כבדים יותר מחג השבועות, אך גם בו.</span>

<span dir="rtl">הנה התפיסה הרומנטית נוסטלגית, שמוכרת, מן הסתם
לרבים:</span>

<span dir="rtl"><u>משנה מסכת בכורים פרק ג</u></span>

<span dir="rtl">(א) כֵּיצַד מַפְרִישִׁין הַבִּכּוּרִים, יוֹרֵד אָדָם בְּתוֹךְ שָדֵהוּ וְרוֹאֶה תְּאֵנָה
שֶׁבִּכֵּרָה, אֶשְׁכּוֹל שֶׁבִּכֵּר, רִמּוֹן שֶׁבִּכֵּר, קוֹשְׁרוֹ בְגֶמִי, וְאוֹמֵר, הֲרֵי אֵלּוּ בִכּוּרִים.
....</span>

<span dir="rtl">(ב) כֵּיצַד מַעֲלִין אֶת הַבִּכּוּרִים, כָּל הַעֲיָרוֹת שֶׁבַּמַּעֲמָד מִתְכַּנְּסוֹת לָעִיר
שֶׁל מַעֲמָד, וְלָנִין בִּרְחוֹבָהּ שֶׁל עִיר, וְלֹא הָיוּ נִכְנָסִין לַבָּתִּים. וְלַמַּשְׁכִּים הָיָה הַמְמֻנֶּה
אוֹמֵר, קוּמוּ וְנַעֲלֶה צִיּוֹן אֶל (בֵּית) ה' אֱלֹהֵינוּ:</span>

<span dir="rtl">(ג) הַקְּרוֹבִים מְבִיאִים הַתְּאֵנִים וְהָעֲנָבִים, וְהָרְחוֹקִים מְבִיאִים
גְּרוֹגְרוֹת וְצִמּוּקִים. וְהַשּׁוֹר הוֹלֵךְ לִפְנֵיהֶם, וְקַרְנִיו מְצֻפּוֹת זָהָב, וַעֲטָרָה שֶׁל זַּיִּת
בְּרֹאשׁוֹ. הֶחָלִיל מַכֶּה לִפְנֵיהֶם, עַד שֶׁמַּגִּיעִים קָרוֹב לְירוּשָׁלַיִם. הִגִּיעוּ קָרוֹב לִירוּשָׁלַיִם,
....</span>

<span dir="rtl">(ד) הֶחָלִיל מַכֶּה לִפְנֵיהֶם עַד שֶׁמַּגִּיעִין לְהַר הַבַּיִת. הִגִּיעוּ לְהַר
הַבַּיִת, אֲפִלּוּ אַגְרִיפַּס הַמֶּלֶךְ נוֹטֵל הַסַּל עַל כְּתֵפוֹ וְנִכְנָס, עַד שֶׁמַּגִּיעַ לָעֲזָרָה. הִגִּיעַ
לָעֲזָרָה וְדִבְּרוּ הַלְוִיִּם בַּשִּׁיר, אֲרוֹמִמְךָ יְיָ כִּי דִלִּיתָנִי וְלֹא שִׂמַּחְתָּ אֹיְבַי לִי (תהלים
ל):</span>

<span dir="rtl">נחמד, אבל ספק אם כך זה נראה.</span>

<span dir="rtl">רבי עקיבא, מנסה לשכנע להביא ביכורים, זה לא רק מצווה זה
גם כדאי לכם...</span>

<span dir="rtl"><u>ספרי פרשת פינחס פיסקא יט</u></span>

<span dir="rtl">ר' עקיבא אומר: נאמר, הביאו עומר בפסח שתתברך לכם את
התבואה, והביאו ביכורים בעצרת כדי שיתברכו לכם פירות האילן, אף לנסוך המים
בחג כדי שיתברכו לכם גשמי שנה.</span>

<span dir="rtl">תן וקח... והדגש דווקא על פירות האילן ולא על קציר
חיטים.</span>

<span dir="rtl">וגם במקום אחר ב"ספרי" נראה שצריך לשכנע שהחג הוא חובה,
אולי לגבי אלו שאינם איכרים, אולי לגבי אלו שלא מגדלים תבואה:</span>

<span dir="rtl"><u>ספרי פרשת ראה פיסקא פד</u></span>

<span dir="rtl">ועשית חג שבועות לה' אלהיך. מכלל שנא' וחג הקציר בצאת
השנה, יכול אם יש לך קציר אתה עושה י"ט, ואם לאו אין אתה עושה י"ט?</span>

<span dir="rtl">תלמוד לומר ועשית חג שבועות לה' אלהיך. בין שיש לו קציר
ובין שאין לו קציר אתה עושה י"ט:</span>

<span dir="rtl">אין בית מקדש, לפעמים אין חקלאות. אבל חג יש.</span>

<span dir="rtl">מהרבה הלכות של התנאים נראה גם שתאריך חג השבועות הוא לא
רק הטקס והשבתון, אלא הוא היום הראשון שממנו והלאה מביאין ביכורים, לא
דווקא בו.</span>

<span dir="rtl"><u>מכילתא דר' שמעון בר יוחאי פרק לד</u></span>

<span dir="rtl">וחג שבועות תעשה לך זה חג העצרת: בכורי קציר חטים. מכאן
שאין מביאין בכורים קודם עצרת.</span>

<span dir="rtl"><u>משנה מסכת בכורים פרק א</u></span>

<span dir="rtl">(ג) אֵין מְבִיאִין בִּכּוּרִים חוּץ מִשִּׁבְעַת הַמִּינִים. לֹא מִתְּמָרִים
שֶׁבֶּהָרִים, וְלֹא מִפֵּרוֹת שֶׁבָּעֲמָקִים, וְלֹא מִזֵּיתֵי שֶׁמֶן שֶׁאֵינָם מִן הַמֻּבְִחָר. **אֵין מְבִיאִין
בִּכּוּרִים קֹדֶם לָעֲצֶרֶת**. אַנְשֵׁי הַר צְבוֹעִים הֵבִיאוּ בִכּוּרֵיהֶם קֹדֶם לָעֲצֶרֶת, **וְלֹא קִבְּלוּ
מֵהֶם**, ...</span>

<span dir="rtl"><u>תוספתא מסכת בכורים פרק א</u></span>

<span dir="rtl">(א) אין מביאין בכורים קודם לעצרת ואם הביא ימתין עד שתבא
עצרת ויקרא עליהן:</span>

<span dir="rtl"><u>משנה מסכת בכורים פרק א</u></span>

<span dir="rtl">(י) וְאֵלּוּ מְבִיאִיּן וְקוֹרִיּן, **מִן הָעֲצֶרֶת וְעַד הֶחָג** \[כלומר עד
חג הסוכות\] מִשִּׁבְעַת הַמִּינִים, מִפֵּרוֹת שֶׁבֶּהָרִים, מִתְּמָרוֹת שֶׁבָּעֲמָקִיּם, וּמִזֵּיתֵי שֶׁמֶן, מֵעֵבֶר
הַיַּרְדֵּן. רַבִּי יוֹסֵי הַגְּלִילִי אוֹמֵר, אֵין מְבִיאִיּן בִּכּוּרִים מֵעֵבֶר הַיַּרְדֵּן, שֶׁאֵינָהּ אֶרֶץ זָבַת
חָלָב וּדְבָשׁ:</span>

<span dir="rtl">כל הקטעים הללו מהספרים, מכילתא, ספרי, משנה, לפחות מאה
וחמישים שנה אחרי החורבן, כלומר, לא מביאים ביכורים בכלל. אם כי ייתכן
שהקטעים קדומים יותר.</span>

<span dir="rtl">אבל, אין מקדש, אין ביכורים, ואפילו אין קציר כמעט אצל
יהודים, וחג השבועות הופך לחג מתן תורה. מתי?</span>

<span dir="rtl">את היסודות לכך ניתן למצוא כבר בימי בית שני, ודווקא אצל
כת מדבר יהודה, שלא הייתה מקובלת על חז"ל.</span>

<span dir="rtl">אני נעזר במאמר</span>

<span dir="rtl"><u>"חג השבועות והבריתות", ד"ר גבי ברזלי, אתר "מרכז הרצוג
ליהדות מחברת"</u></span>

<span dir="rtl">חג השבועות בתורה, מוגדר רק לפי המימד החקלאי, אין לו קשר
ליצאת מצרים, אין לו תאריך מוגדר, אלא הוא מוגדר לפי יום הנפת העומר, שבו
היו מביאים לבית המקדש את ביכורי קציר חיטים. עליו נאמר שהוא "ממחרת השבת"
ורק חז"ל זיהו את "השבת" עם החג הראשון של פסח, בעוד שהמשמעות בפשט היא,
פשוט, יום ראשון.</span>

<span dir="rtl">הזיהוי עם מעמד הר סיני הוא של חז"ל.</span>

<span dir="rtl">התורה רק עוזרת, בתורה כתוב: בחדש השלישי לצאת בני ישראל
מארץ מצרים... ויחן שם ישראל נגד ההר. החודש השלישי הוא חודש סיוון. ביום
מסוים בסיוון היה מעמד הר סיני.</span>

<span dir="rtl">ומכאן הביסוס של חז"ל לחג מתן תורה.</span>

<span dir="rtl">אך ב"ספר היובלים", שנכתב במאה השנייה לפנה"ס, והוא ספר
חיצוני שנשמר רק בשפת געז (אתיופית עתיקה), וקטעים ממנו נמצאו בעברית,
בקומראן, יש גישה אחרת לחודש השלישי. הוא מתאר בתאריך הזה בריתות בתולדות
העולם והעם.</span>

<span dir="rtl"><u>ספר היובלים פרק ו, ברית בין אלוהים לנוח</u></span>

<span dir="rtl">ובראש החודש השלישי יצא מן התיבה ויבן מזבח על ההר הזה
ויירא על הארץ....</span>

<span dir="rtl">ויקם לברית לפני ה' אלהים לעולם לכל דורות הארץ בחודש
הזה...</span>

<span dir="rtl">לכן חרות החוק על לוחות השמים, כי ישמרו את חג השבועות
בחודש הזה פעם אחת בשנה, לחדש הברית בכל שנה ושנה.</span>

<span dir="rtl"><u>פרק י"ד, ברית בין אלוהים ואברם.</u></span>

<span dir="rtl">ואחר הדברים האלה בשנה הרביעית לשבוע ההוא, בראש החודש
השלישי היה דבר ה' אל אברם בחלום לאמור....</span>

<span dir="rtl">ויאמר אליו: קח לי עגלה משולשת ועז משולשת וכבש משולש ותור
משולש ויונה...</span>

<span dir="rtl"><u>פרק ט"ו חידוש הברית עם אברם</u>.</span>

<span dir="rtl">ובשנה החמישית לשבוע הרביעי ליובל ההוא בחודש השלישי בחצי
החודש עשה אברם חג בכורי הקציר....</span>

<span dir="rtl">וירא ה' אל אברם ויאמר אליו, אני האל המושל, היה רצוי לפני
ותמים. ואתנה ברית ביני ובינך וארבה אותך מאד....</span>

<span dir="rtl"><u>פרק א, מתן תורה, ברית עם עם ישראל.</u></span>

<span dir="rtl">והיה בשנה הראשונה לצאת בני ישראל מארץ מצרים, בחודש
השלישי בשישה עשר בו, וידבר אל משה לאמור, עלה אלי פה ההרה ואתנה לך את שני
לוחות האבן והתורה והמצווה אשר כתבתי להורותם...</span>

<span dir="rtl">רמז לברית בחודש השלישי, קיים גם בספר דברי הימים, שגם הוא
נכתב בערך באותה תקופה, והוא מתאר את תקופת מלכי יהודה ב"תיקון" של ספר
מלכים.</span>

<span dir="rtl"></span>

<span dir="rtl"><u>ספר דברי הימים ב פרק טו</u></span>

<span dir="rtl">(ח) וְכִשְׁמֹעַ אָסָא הַדְּבָרִים הָאֵלֶּה וְהַנְּבוּאָה עֹדֵד הַנָּבִיא, הִתְחַזַּק וַיַּעֲבֵר
הַשִּׁקּוּצִים מִכָּל אֶרֶץ יְהוּדָה וּבִנְיָמִן וּמִן הֶעָרִים אֲשֶׁר לָכַד מֵהַר אֶפְרָיִם וַיְחַדֵּשׁ אֶת מִזְבַּח
יְהֹוָה אֲשֶׁר לִפְנֵי אוּלָם יְהֹוָה:</span>

<span dir="rtl">(ט) וַיִּקְבֹּץ אֶת כָּל יְהוּדָה וּבִנְיָמִן וְהַגָּרִים עִמָּהֶם מֵאֶפְרַיִם וּמְנַשֶּׁה
וּמִשִּׁמְעוֹן כִּי נָפְלוּ עָלָיו מִיִּשְׂרָאֵל לָרֹב בִּרְאֹתָם כִּי יְהֹוָה אֱלֹהָיו עִמּוֹ:</span>

<span dir="rtl">(י) וַיִּקָּבְצוּ יְרוּשָׁלִַם בַּחֹדֶשׁ הַשְּׁלִישִׁי לִשְׁנַת חֲמֵשׁ עֶשְׂרֵה לְמַלְכוּת
אָסָא:</span>

<span dir="rtl">...</span>

<span dir="rtl">(יב) **וַיָּבֹאוּ בַבְּרִית לִדְרוֹשׁ אֶת יְהֹוָה אֱלֹהֵי אֲבוֹתֵיהֶם** בְּכָל לְבָבָם
וּבְכָל נַפְשָׁם:</span>

<span dir="rtl">חז"ל לא ממהרים לקבוע את חג השבועות כחג מתן תורה.</span>

<span dir="rtl">אך רמז להשקפה של הקשר עם מעמד הר סיני, יש בתלמוד
בבלי:</span>

<span dir="rtl"><u>תלמוד בבלי מסכת שבת דף פו/ב</u></span>

<span dir="rtl">תנו רבנן בששי בחדש ניתנו עשרת הדברות לישראל רבי יוסי
אומר בשבעה בו.</span>

<span dir="rtl"><u>תלמוד בבלי מסכת פסחים דף סח/ב</u></span>

<span dir="rtl">אמר רבי אלעזר הכל מודים בעצרת דבעינן נמי לכם \[שצריכים
גם לכם, כלומר לשמוח בו\], מאי טעמא? יום שניתנה בו תורה הוא.</span>

<span dir="rtl">ובהמשך:</span>

<span dir="rtl">מר בריה דרבינא, כולה שתא הוה יתיב בתעניתא, לבר מעצרתא,
ופוריא, ומעלי יומא דכיפורי. **עצרת יום שניתנה בו תורה**, פוריא ימי משתה
ושמחה כתיב, מעלי יומא דכיפורי דתני חייא בר רב מדפתי ועניתם את נפשתיכם
בתשעה לחדש....</span>

<span dir="rtl">אבל פעם ראשונה שמוצאים התייחסות הלכתית, או לפחות, הכנסת
הנושא לתפילות, היא בסידור שנכתב על ידי עמרם גאון מישיבת סורא בבבל, נפטר
בערך 875 לספירה.</span>

<span dir="rtl"><u>מתוך סדר עמרם גאון</u></span>

<span dir="rtl">לחג שבועות מעריב,....</span>

<span dir="rtl">ועומדין בתפלה ומתפללין אבות וגבורות וקדושת השם ואתה
בחרתנו כמו בפסח, אלא שאומר את **יום חג השבועות הזה זמן מתן תורתנו** עד
זכר ליציאת מצרים, ואומר יעלה ויבא וכו'</span>

<span dir="rtl">ואברהם אבן עזרא הספרדי שנפטר 1164, כבר מכיר את החג כחג
מתן תורה.</span>

<span dir="rtl"><u>אבן עזרא על ויקרא פרק כג פסוק יא</u></span>

<span dir="rtl">והנה ארמוז לך סוד אחד, שכל המועדים תלוים ביום ידוע
מהחדש, ולא נאמר בחג השבועות יום מועד, בעבור הספירה, שהיא מצוה. וחז"ל
העתיקו, כי בחג שבועות היה מתן תורה ועליו נאמר כי חג ה' לנו.</span>

<span dir="rtl">ואפילו הקראים מקבלים זאת , תוך זלזול מסוים בקביעת
התאריך, שהרי חז"ל לא מקובלים עליהם.</span>

<u><span dir="rtl">וכבר כתב החכם הקראי, שמואל אל-מגריבי, בערך בשנת
1434</span>:</u>

<span dir="rtl">שאף שהמנהג הוא להזכיר את מעמד הר סיני בתפילה משום שזה
אירע בחודש סיון, אולם אין אנו יודעים בדיוק באיזה יום זה היה ובאיזה יום
להגיד תפילות אלה. אלא שמאחר שזה קרה בחודש השלישי, חג השבועות, שאף הוא חל
בחודש השלישי, יהא מתאים להזכיר בו ענין מתן תורה כחג קדוש. ואילו הרבנים
שסוברים שאכן זהו באמת תאריכו של יום מתן תורה, אין להם בזה כל
הוכחה</span>…

<span dir="rtl">במשך הדורות, חג השבועות שהתרוקן מקציר החיטים ומהביכורים,
הולך ומתמלא בתכנים אחרים. בשלב מסוים מתחיל הנוהג לקרוא את מגילת
רות.</span>

<span dir="rtl">מגילת רות בשבועות, מוזכרת לראשונה, כנראה, במסכת סופרים,
שנכתבה בתקופת הגאונים, במאה השמינית לספירה, אך דווקא בארץ ישראל.</span>

<span dir="rtl"><u>מסכת סופרים פרק ארבעה עשר</u></span>

<span dir="rtl">א"ר לוי: מגלת אסתר צריך לקרותה בלילה ולשנותה</span>

<span dir="rtl">...</span>

<span dir="rtl">בשיר השירים קורין אותו בלילי ימים טובים של גליות
האחרונים חציו בלילה אחד וחציו בלילה השני.</span>

**<span dir="rtl">רות במוצאי יום טוב ראשון של עצרת עד חציו, ומשלים
במוצאי יום טוב האחרון.</span>**

<span dir="rtl">ויש אומרים בכולן מתחילין במוצאי שבת שלפניהם. ונהגו העם
כך **שאין הלכה נקבעת עד שיהא מנהג** וזה שאמרו מנהג מבטל הלכה, מנהג
ותיקין. אבל מנהג שאין לו ראיה מן התורה אינו אלא כטועה בשקול הדעת:</span>

<span dir="rtl">וניתן לראות שהמנהג קיים אבל אינו מבוסס (ויש
אומרים...).</span>

<span dir="rtl">במאה ה-11 המנהג, כנראה כבר מבוסס, אך תמיד צריך הצדקות,
ויש הצדקה מעניינת:</span>

<span dir="rtl"><u>מדרש לקח טוב רות פרק ד פסוק כב (טוביה בן אליעזר, בערך
1100)</u></span>

<span dir="rtl">ולמה קורין ספר רות בעצרת בזמן ירידת התורה? ללמדך שלא
ניתנה התורה אלא על ידי ייסורין ....</span>

<span dir="rtl">בקשה התורה שבט של עניות, שאם יהיו ישראל עשירים אינם
מתעסקים בתורה, אבל כשהם עניים הם מתעסקין בתורה, שיודעין שהן רעבין
ומתעסקין בלב טוב:</span>

<span dir="rtl">ולמה קורין מגלה זו בחג שבועות? שמגלה זו כולה חסד והתורה
כולה חסד שנ' (משלי ל"א כ"ו) "ותורת חסד על לשונה", ונִתנה בחג
שבועות.</span>

<span dir="rtl">אם סיבה אחת לא משכנעת, יש גם סיבה אחרת.</span>

<span dir="rtl">מנהג הרבה יותר משמעותי אך הרבה יותר מאוחר, הוא "תיקון
ליל שבועות".</span>

<span dir="rtl">הוא מתחיל בקבלת "הזוהר" בערך 1400 לספירה, לפחות ברעיון,
או אצל קבוצות מקובלים קטנות. ותולים את המנהג ב"קדמונים".</span>

<span dir="rtl"><u>כך כותב משה דה לאון שנחשב לאבי ספר "הזוהר". נמצא בכתב
יד שלו.</u></span>

<span dir="rtl">נהגו הקדמונים ז"ל, עמודי עולם, אותם אשר יודעים להמשיך חן
ממרומים, שלא לישן בשתי לילות הללו של שבועות \[צריך לזכור שבגולה יש שני
ימי שבועות\]. וכל הלילה קוראים בתורה בנביאים ובכתובים, ומשם מדלגין
בתלמוד והגדות, וקורין בחכמות בסתרי התורה עד אור הבקר, וקבלת אבותיהן
בידיהן</span>.

<span dir="rtl">אך בספר "הזוהר" עצמו, זוהי כבר דרמה של ממש, בעולמות
תחתונים ובעולמות עליונים.</span>

<span dir="rtl"><u>זהר מנוקד/תרגום/ חלק ג דף צז/ב</u></span>

<span dir="rtl">....</span>

<span dir="rtl">וְעַל כֵּן חֲסִידִים הָרִאשׁוֹנִים לֹא הָיוּ יְשֵׁנִים בַּלַּיְלָה הַזֶּה, וְהָיוּ
עוֹסְקִים בַּתּוֹרָה וְאוֹמְרִים: נָבִיא אֶת הַיְרֻשָּׁה הַקְּדוֹשָׁה לָנוּ וּלְבָנֵינוּ בִּשְׁנֵי עוֹלָמוֹת.
וְאוֹתוֹ הַלַּיְלָה מִתְעַטֶּרֶת כְּנֶסֶת יִשְׂרָאֵל עֲלֵיהֶם, וּבָאָה לְהִזְדַּוֵּג עִם הַמֶּלֶךְ, וּשְׁנֵיהֶם מִתְעַטְּרִים
עַל רֹאשָׁם שֶׁל אוֹתָם שֶׁזּוֹכִים לָזֶה.</span>

<span dir="rtl">רַבִּי שִׁמְעוֹן כָּךְ אָמַר, בְּשָׁעָה שֶׁמִּתְכַּנְּסִים הַחֲבֵרִים בַּלַּיְלָה הַזֶּה אֵלָיו,
נָבא לְתַקֵּן אֶת תַּכְשִׁיטֵי הַכַּלָּה, כְּדֵי שֶׁתִּמָּצֵא לְמָחָר בְּתַכְשִׁיטֶיהָ וּבְתִקּוּנֶיהָ אֶל הַמֶּלֶךְ כָּרָאוּי.
אַשְׁרֵי חֶלְקָם שֶׁל הַחֲבֵרִים כְּשֶׁיְּבַקֵּשׁ הַמֶּלֶךְ אֶת הַגְּבִירָה, מִי תִקֵּן תַּכְשִׁיטֶיהָ וְהֵאִיר אֶת הָעֲטֶרֶת
שֶׁלָּהּ וְשָׂם אֶת תִּקּוּנֶיהָ. וְאֵין לְךְ בָּעוֹלָם מִי שֶׁיּוֹדֵעַ לְתַקֵּן אֶת תַּכְשִׁיטֵי הַכַּלָּה, אֶלָּא
הַחֲבֵרִים. אַשְׁרֵי חֶלְקָם בָּעוֹלָם הַזֶּה וּבָעוֹלָם הַבָּא.</span>

<span dir="rtl">עם זאת התפשטות ספר הזוהר הייתה איטית עד גירוש ספרד, ולכן
גם התפשטות המנהג מיוחסת לתקופת הזוהר של צפת. בפרט לאר"י הקדוש. כלומר
לפני 500 שנה.</span>

<span dir="rtl"><u>סדר הלימוד גמיש עד היום, אבל עקרונית, כמו שכותב ה"בן
איש חי" (ר' יוסף חיים מבגדד, נפטר 1909), מאתר "ספריא":</u></span>

<span dir="rtl">סדר הלימוד בלילה הזו, תחלה תורה נביאים וכתובים, ואחר כך
המדרש, ואחר כך האדרא רבא. כי כן מפורש בזוהר הקדוש: "לעמול בתורה מתורה
לנביאים, ומנביאים לכתובים, ובדרשות הפסוקים ובסודות החכמה" ותרי"ג מצוות
ילמדו קודם המדרש, ואם יש להם זמן, ילמדו האדרא זוטא גם כן. וכבר נודע
מנהגו של רבינו חיד"א ז"ל, ללמוד בלילה זו שתי האדרות מעומד, גם בעת זקנתו.
אשריו ואשרי חלקו.</span>

<span dir="rtl">ובגלל הגמישות, יש היום גם לא מעט חילוניים שמצטרפים
לתיקוני שבועות מסוגים שונים, אם לא כל הלילה אז חלקו. למעשה, זהו הטקס
היחיד, אולי, שחילוניים ודתיים יכולים ליהנות ממנו יחד...</span>

<img src="יג. התפתחויות בהלכה - חג שבועות/media/image1.jpeg"
style="width:7.32361in;height:4.88333in"
alt="תיקון ליל שבועות נוסח אריז&quot;ל - ספרי אור החיים" />

<span dir="rtl">וצריך להזכיר גם את קרובינו הרחוקים, הנוצרים, החוגגים
בדיוק את היום הזה, הנקרא אצלם פֶּנְטֵקוֹסְט = חג החמישים. ואם כתבנו בדיוק, הרי
זה בדיוק חמישים יום אחרי הפסחא שלהם, ולכן רק קרוב לתאריך שבועות
שלנו.</span>

<span dir="rtl">המקור של הנצרות לחג נמצא ב"מעשי השליחים" שהוא חלק חשוב
בברית החדשה.</span>

<span dir="rtl"><u>מעשי השליחים פרק ב'</u></span>

<span dir="rtl">בְּיוֹם מְלֹאת שִׁבְעַת הַשָּׁבוּעוֹת הָיוּ כֻּלָּם יַחְדָּיו</span>.
<span dir="rtl">\[כלומר, השליחים\]</span>

<span dir="rtl">פִּתְאוֹם הָיָה קוֹל מִן הַשָּׁמַיִם, כְּקוֹל מַשַּׁב רוּחַ עַזָּה, וְהוּא מִלֵּא אֶת כָּל
הַבַּיִת אֲשֶׁר יָשְׁבוּ בּוֹ.</span>

<span dir="rtl">אָז הוֹפִיעוּ לְנֶגֶד עֵינֵיהֶם לְשׁוֹנוֹת כְּלַהֲבוֹת אֵשׁ, שֶׁהִתְפַּזְּרוּ וְנָחוּ אַחַת
אַחַת עַל כָּל אֶחָד מֵהֶם</span>.

<span dir="rtl">וְכֻלָּם נִמְלְאוּ רוּחַ הַקֹּדֶשׁ וְהֵחֵלּוּ לְדַבֵּר בִּלְשׁוֹנוֹת אֲחֵרוֹת כְּפִי שֶׁנָּתְנָה
לָהֶם הָרוּחַ לְדַבֵּר</span>.

<span dir="rtl">הכוונה היא, ששבעה שבועות אחרי שישו קם לתחייה, ונפרד מהם
כדי לעלות לשמים, נחה עליהם רוח הקודש. מעין מתן תורה מחדש.</span>

<span dir="rtl">התופעה הניסית היא, שהם החלו לדבר בשפות שונות, שלא ידעו
מלכתחילה, כל אחד בשפה אחרת, ולכן, יש כאן פתיחה להליכת הנצרות על העמים
האחרים.</span>

<span dir="rtl">אחר כך מסופר שהיו יהודים רבים בירושלים המדברים בשפות
שונות (מן הסתם עלייה לרגל) והם התפלאו שהשליחים מדברים בשפתם.  
ואחרי נאום של פטרוס ושאר השליחים, רבים מהם מתנצרים.</span>

<span dir="rtl">לכן נהוג להטביל בחג את המתנצרים החדשים של השנה.</span>

<span dir="rtl">וגם לאכול עוגות קצפת עם תותים...  
  
</span>

<span dir="rtl">באתר הספרנים של הספריה הלאומית, ניתן לקרוא על מנהג מיוחד
של יהודי מרוקו בשבועות. היו מתיזים מים זה על זה, והילדים משחקים במלחמות
מים. המנהג אומץ כנראה ממנהג לא יהודי באיזור, אבל ידוע כבר לפחות 450 שנה.
מוכר גם בארץ...</span>

<span dir="rtl">וחג בלי אוכל מיוחד אי אפשר.</span>

<span dir="rtl">מאכלי חלב בשבועות, ידועים כבר כ 700 שנה , אבל גם כאן,
כמו במנהגים רבים, הסיבה לא ידועה, ולכן יש סיבות רבות.</span>

<span dir="rtl">למשל "</span>"<span dir="rtl">נהגו לאכול דבש וחלב בחג
שבועות מפני התורה שנמשלה לדבש וחלב, כמו שכתוב (שיר השירים ד' יא') 'דבש
וחלב תחת לשונך</span>'". <span dir="rtl">כך כתוב בספר "כלבו" שנדפס ב
1490, אך היה ידוע בכתב הרבה קודם.</span>

<span dir="rtl">בתיאבון.</span>
