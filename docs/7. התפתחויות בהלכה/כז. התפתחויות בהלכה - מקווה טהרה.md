<span dir="rtl"><u>התפתחויות בהלכה – מקווה טהרה</u></span>

<span dir="rtl">כרגיל, ההלכה לא נקבעת בתורה. אין מקוואות בתורה, ולא ידוע
על מקוואות בימי הבית הראשון ורוב ימי הבית השני.</span>

<span dir="rtl">אבל יש כן בתורה התייחסות רבה לנושא טומאה וטהרה. בעיקר
בספר ויקרא, שנכתב, כנראה בימי הבית השני.</span>

<span dir="rtl"><u>ספר ויקרא פרק טו</u></span>

<span dir="rtl">(ד) כָּל הַמִּשְׁכָּב אֲשֶׁר יִשְׁכַּב עָלָיו הַזָּב יִטְמָא וְכָל הַכְּלִי אֲשֶׁר יֵשֵׁב
עָלָיו יִטְמָא:</span>

<span dir="rtl">(ה) וְאִישׁ אֲשֶׁר יִגַּע בְּמִשְׁכָּבוֹ יְכַבֵּס בְּגָדָיו וְרָחַץ בַּמַּיִם וְטָמֵא עַד
הָעָרֶב:</span>

<span dir="rtl">(ו) וְהַיּשֵׁב עַל הַכְּלִי אֲשֶׁר יֵשֵׁב עָלָיו הַזָּב יְכַבֵּס בְּגָדָיו וְרָחַץ בַּמַּיִם
וְטָמֵא עַד הָעָרֶב:</span>

<span dir="rtl"><u>ספר ויקרא פרק טו</u></span>

<span dir="rtl">(כ) וְכֹל אֲשֶׁר תִּשְׁכַּב עָלָיו בְּנִדָּתָהּ יִטְמָא וְכֹל אֲשֶׁר תֵּשֵׁב עָלָיו
יִטְמָא:</span>

<span dir="rtl">(כא) וְכָל הַנֹּגֵעַ בְּמִשְׁכָּבָהּ יְכַבֵּס בְּגָדָיו וְרָחַץ בַּמַּיִם וְטָמֵא עַד
הָעָרֶב:</span>

<span dir="rtl">(כב) וְכָל הַנֹּגֵעַ בְּכָל כְּלִי אֲשֶׁר תֵּשֵׁב עָלָיו יְכַבֵּס בְּגָדָיו וְרָחַץ בַּמַּיִם
וְטָמֵא עַד הָעָרֶב:</span>

<span dir="rtl"><u>ספר במדבר פרק יט</u></span>

<span dir="rtl">(יד) זֹאת הַתּוֹרָה אָדָם כִּי יָמוּת בְּאֹהֶל כָּל הַבָּא אֶל הָאֹהֶל וְכָל אֲשֶׁר
בָּאֹהֶל יִטְמָא שִׁבְעַת יָמִים:</span>

<span dir="rtl">(טו) וְכֹל כְּלִי פָתוּחַ אֲשֶׁר אֵין צָמִיד פָּתִיל עָלָיו טָמֵא הוּא:</span>

<span dir="rtl">(טז) וְכֹל אֲשֶׁר יִגַּע עַל פְּנֵי הַשָּׂדֶה בַּחֲלַל חֶרֶב אוֹ בְמֵת אוֹ בְעֶצֶם אָדָם
אוֹ בְקָבֶר יִטְמָא שִׁבְעַת יָמִים:</span>

<span dir="rtl">(יז) וְלָקְחוּ לַטָּמֵא מֵעֲפַר שְׂרֵפַת הַחַטָּאת וְנָתַן עָלָיו מַיִם חַיִּים אֶל
כֶּלִי:</span>

<span dir="rtl">(יח) וְלָקַח אֵזוֹב וְטָבַל בַּמַּיִם אִישׁ טָהוֹר וְהִזָּה עַל הָאֹהֶל וְעַל כָּל
הַכֵּלִים וְעַל הַנְּפָשׁוֹת אֲשֶׁר הָיוּ שָׁם וְעַל הַנֹּגֵעַ בַּעֶצֶם אוֹ בֶחָלָל אוֹ בַמֵּת אוֹ בַקָּבֶר:</span>

<span dir="rtl">(יט) וְהִזָּה הַטָּהֹר עַל הַטָּמֵא בַּיּוֹם הַשְּׁלִישִׁי וּבַיּוֹם הַשְּׁבִיעִי וְחִטְּאוֹ
בַּיּוֹם הַשְּׁבִיעִי וְכִבֶּס בְּגָדָיו וְרָחַץ בַּמַּיִם וְטָהֵר בָּעָרֶב:</span>

<span dir="rtl"><u>ספר במדבר פרק יט</u></span>

<span dir="rtl">(ה) וְשָׂרַף אֶת הַפָּרָה לְעֵינָיו אֶת עֹרָהּ וְאֶת בְּשָׂרָהּ וְאֶת דָּמָהּ עַל פִּרְשָׁהּ
יִשְׂרֹף:</span>

<span dir="rtl">(ו) וְלָקַח הַכֹּהֵן עֵץ אֶרֶז וְאֵזוֹב וּשְׁנִי תוֹלָעַת וְהִשְׁלִיךְ אֶל תּוֹךְ שְׂרֵפַת
הַפָּרָה:</span>

<span dir="rtl">(ז) וְכִבֶּס בְּגָדָיו הַכֹּהֵן וְרָחַץ בְּשָׂרוֹ בַּמַּיִם וְאַחַר יָבֹא אֶל הַמַּחֲנֶה
וְטָמֵא הַכֹּהֵן עַד הָעָרֶב:</span>

<span dir="rtl">(ח) וְהַשּׂרֵף אֹתָהּ יְכַבֵּס בְּגָדָיו בַּמַּיִם וְרָחַץ בְּשָׂרוֹ בַּמָּיִם וְטָמֵא עַד
הָעָרֶב:</span>

<span dir="rtl">אבל, מה היחס לטומאה וטהרה בנביאים ובכתובים? למעשה,
אפס.</span>

<span dir="rtl">כמעט. יש לנו את הסיפור על דוד ובת שבע, ובו הערה
קטנה:</span>

<span dir="rtl"><u>ספר שמואל ב פרק יא</u></span>

<span dir="rtl">(ב) וַיְהִי לְעֵת הָעֶרֶב וַיָּקָם דָּוִד מֵעַל מִשְׁכָּבוֹ וַיִּתְהַלֵּךְ עַל גַּג בֵּית
הַמֶּלֶךְ וַיַּרְא אִשָּׁה רֹחֶצֶת מֵעַל הַגָּג וְהָאִשָּׁה טוֹבַת מַרְאֶה מְאֹד:</span>

<span dir="rtl">(ג) וַיִּשְׁלַח דָּוִד וַיִּדְרֹשׁ לָאִשָּׁה וַיֹּאמֶר הֲלוֹא זֹאת בַּת שֶׁבַע בַּת אֱלִיעָם
אֵשֶׁת אוּרִיָּה הַחִתִּי:</span>

<span dir="rtl">(ד) וַיִּשְׁלַח דָּוִד מַלְאָכִים וַיִּקָּחֶהָ וַתָּבוֹא אֵלָיו וַיִּשְׁכַּב עִמָּהּ וְהִיא
**מִתְקַדֶּשֶׁת מִטֻּמְאָתָהּ** וַתָּשָׁב אֶל בֵּיתָהּ:</span>

<span dir="rtl">חשוב למספר, שקל לראות שהוא עויין את דוד, להדגיש, שההריון
העתידי של בת שבע מקורו בדוד, ולכן הוא מוסיף "והיא מתקדשת מטומאתה". אבל,
לענייננו אנחנו מבינים, שרחיצה מספיקה. אין צורך במקווה. גם לא
היה...</span>

<span dir="rtl">להרחבה נשתמש בסיכום וציטוטים,</span>

<span dir="rtl"><u>מתוך עבודת דוקטורט של יונתן אדלר, "הארכיאולוגיה של
הטהרה".</u></span>

<span dir="rtl">העיסוק בטומאה וטהרה נמצא בעיקר בספר "ויקרא". האדם נטמא
מסיבות שונות, כגון מגע בנבלות של בעלי חיים, שרצים, שכבת זרע, נידה ועוד,
ותהליך ההיטהרות דורש רחצה במים. לא מופיע הפועל "לטבול", אלא לרחוץ. בדרך
כלל גם לא כתוב שיש לרחוץ את כל הגוף, אלא רק "ורחץ במים", "ורחץ במים את
בשרו" וכד'.</span>

<span dir="rtl">בספרי הנביאים והכתובים אין רמז כמעט לנושא זה. להוציא את
פרשת בת שבע, ואת נעמן הארמי שנרפא מצרעת על ידי טבילה בירדן שבע
פעמים.</span>

<span dir="rtl">המקור הראשון המזכיר טבילה לשם טהרה בימי הבית השני הוא
בספר יהודית (ספר חיצוני):</span>

<span dir="rtl">"ומידי לילה בלילה תצא אל נחל בתוליה **וטבלה במחנה במעיין
המים** ובעלותה והעתיר לה' אלוכי ישראל להצליח דרכה לתקומת בני עמה.
**ובשובה טהורה** וישבה באהל עד אשר לקחה את לחמה בערב".</span>

<span dir="rtl">ואחר כך, גם פילון האלכסנדרוני הכותב יוונית, משתמש בפועל
"לרחוץ" כדי להיטהר.</span>

<span dir="rtl">יוסף בן מתתיהו דווקא כותב "ומי שראה קרי בשנתו יטבול במים
קרים" (קדמוניות ג').</span>

<span dir="rtl">ובברית החדשה מדובר כבר על טבילה לצורך טהרה, אפילו לפני
האוכל. וכך גם בכתבי אבות הכנסיה.</span>

<span dir="rtl">לעומת זה ספרות חז"ל, החל מהתנאים, עוסקת בנושא בצורה
יסודית מאוד.</span>

<span dir="rtl">יש לטבול את כל הגוף בתוך המים.</span>

<span dir="rtl">אסור שמשהו יחצוץ בין המים ובין הגוף.</span>

<span dir="rtl">ובנוסף תקנות קיצוניות לגבי המים המטהרים.</span>

<span dir="rtl">הטבילה נעשית ב"מקווה מים" שבו לפחות 40 סאה (כמות שאדם
יכול להיטבל בכל גופו).</span>

<span dir="rtl">והעיקר, **מים שאינם שאובים**. מהם מים שאובים? מים
שמעבירים בכלי.</span>

<span dir="rtl">לכן, המקווה חייב להתמלא ממי גשמים או ממי מעיינות, באופן
ישיר. אך ניתן להעביר מים למקוה דרך חור בדופן בין שני מאגרים, או דרך הצפה
מעל לדופן.</span>

<span dir="rtl">התקנות כמעט מוזרות, מבחינות בין מים למים, ומכבידות
ביותר.</span>

<span dir="rtl">לכן "ההערמה" מופיעה מייד. איך אפשר למלא מקווה? הרי לא כל
יום יורד גשם...</span>

<span dir="rtl">קבעו חכמים, שמי המקווה מטהרים גם מים שאובים (שבעצמם אינם
טהורים). כלומר, אם יש כבר 40 סאה מים במקווה, ניתן להוסיף לו מים שאובים,
וכל המים הופכים טהורים.</span>

<span dir="rtl">וזה עוד הרבה יותר מסובך... ולא נרחיב כדי לא
לשעמם.</span>

<span dir="rtl">הארכיאולוגים מזהים את מתקני המים בעלי המדרגות היורדות,
ולפעמים אפילו מדרגות נפרדות לעלייה וירידה, כמקוואות טהרה.</span>

<span dir="rtl">מבחינת התפוצה של מקוואות בארץ, נתגלו מאות רבות של
מקוואות כאלה, אך רק **מהתקופה החשמונאית (המאה השנייה לפני הספירה),** והם
הולכים ופוחתים עד סוף התקופה הביזנטית.</span>

<span dir="rtl">יש השערות שונות לגבי התפתחות ההלכה בסוף ימי הבית השני,
אבל ברור שיחד עם הופעת המקוואות הראשונים, מוצאים בארץ גם מתקני רחצה
הלניסטים, והיוונים הם שהביאו איתם את הנוהג לרחוץ באמבט, ולא על שפיכה של
מים על הגוף.</span>

<span dir="rtl">כך, שאפשר שגם המקווה הוא המצאה יוונית...</span>

<span dir="rtl">ייתכן שאחד מהגורמים לגיבוש ההלכה הדורשת טבילת הגוף במים
היה חדירתו של אמבט הישיבה היווני לשימוש בארץ-ישראל, דבר שאולי גרם לשינוי
התפיסה על אופייה של הרחצה בכלל, ובפרט הביא לשינוי בהבנת דרך השימוש בפועל
ר-ח-ץ במקרא. כדי לבצר את מעמדו של הנוהג החדש בקרב הציבור, נגזרו גזרות
אחדות אשר נועדו לייצר חיץ ברור בין הרחצה לשם טהרה לבין רחצה לשם ניקיון
הגוף</span>.

<span dir="rtl">כלומר בין טבילה ובין רחצה.</span>

<span dir="rtl">רוב הממצאים של מקוואות מתוארכים לתקופת הבית השני, ורק
כעשרה אחוזים מהם לתקופה שלאחר החורבן. הסיבה כנראה, שחלק גדול מהמקוואות
היו בירושלים, והיו קשורים בפולחן בית המקדש. ואמנם, כדי להיכנס לבית המקדש
היה צריך לטבול גם אדם טהור.</span>

<span dir="rtl">מי שהקפיד במיוחד בנושא טהרה, הם כת מדבר יהודה.</span>

<img src="media/image1.jpeg" style="width:5.95833in;height:3.91264in"
alt="מקווה טהרה של חברי כת מדבר יהודה" />

<span dir="rtl">מקווה טהרה של כת מדבר יהודה בקומראן, המאה הראשונה
לספירה.</span>

<span dir="rtl">מי שקיבל את הלכות חז"ל ושימר אותן הם השומרונים.</span>

<span dir="rtl"><u>מהויקיפדיה</u></span>

[<span dir="rtl">בבא
רבה</span>](https://he.wikipedia.org/wiki/%D7%91%D7%91%D7%90_%D7%A8%D7%91%D7%94) <span dir="rtl">היה
מנהיג בולט של עדת השומרונים ב[מאה
ה-4](https://he.wikipedia.org/wiki/%D7%94%D7%9E%D7%90%D7%94_%D7%94-4)</span>.
<span dir="rtl">הוא פעל כנגד הלחץ הרומאי על העדה השומרונית והאיסור
על [המילה](https://he.wikipedia.org/wiki/%D7%91%D7%A8%D7%99%D7%AA_%D7%9E%D7%99%D7%9C%D7%94)</span> <span dir="rtl">שהוטל
על השומרונים. כצעד ראשון הוא פתח [בתי
כנסת](https://he.wikipedia.org/wiki/%D7%91%D7%99%D7%AA_%D7%9B%D7%A0%D7%A1%D7%AA)</span> <span dir="rtl">שהיו
נעולים, בנה שמונה בתי כנסת חדשים ברחבי השומרון ויזם
**בניית [מקוואות](https://he.wikipedia.org/wiki/%D7%9E%D7%A7%D7%95%D7%95%D7%94)**</span>** <span dir="rtl">טהרה</span>**<span dir="rtl">.</span>

<span dir="rtl">מי שקיבל את ההלכה ולקח אותה למקום אחר, הם כמובן,
הנוצרים.</span>

<span dir="rtl"><u>מתוך כתב עת "אריאל", "מושגי יסוד בנצרות".</u></span>

<span dir="rtl">הטבילה היא אחת משבע המצוות ( סקרמנטים ) בנצרות והחשובה
שבהן . היא נועדה להקנות לאדם את ה"חסד האלוהי . " הטבילה , המלווה בטקסים
מיוחדים , מטהרת מן ה"חטא הקדמון" והופכת את הנטבל לנוצרי . הטבילה בירדן
מסמלת את היטהרות המאמין , מבטאת את קבלת האמונה הנוצרית והצטרפות לדת
החדשה . טרטוליאן מסכם במאה החמישית את חשיבות הטבילה : "טבילה פירושה
מחילה של חטאים , שחרור מכבלי המוות וקבלת רוח הקודש . " נהוג להטביל
תינוקות לאחר לידתם , אך יש כנסיות שעורכות את הטקס רק למבוגרים , שכן
הטבילה פירושה התמרקות מחטאים , שהם נחלת המבוגרים בלבד , ובניגוד לתינוקות
הם מודעים לערך הטבילה . עד המאה הרביעית נהגו להטביל רק מבוגרים שהצטרפו
לדת החדשה (כל אגני הטבילה שנמצאו מתקופה זו הם גדולים) . אך החל מסוף המאה
הרביעית וראשית המאה החמישית , בהשפעת אב הכנסיה אוגוסטינוס , הוחל בטבילת
תינוקות...</span>

<span dir="rtl">קיימים גם זרמים נוצריים המסתפקים בהתזה של "מים
קדושים".</span>

<span dir="rtl">קיים גם ויכוח היסטורי בנצרות אם טבילה בכפייה עושה אדם
לנוצרי. זה כבר שייך להקשרים פוליטיים של הדת. ב 1496 התנצרו בכפייה יהודי
פורטוגל על ידי כינוסם במרמה והתזה של "מים קדושים" על כולם...</span>

<span dir="rtl">וגם ביהדות, גיור, כולל טבילה כשלב האחרון.</span>

<span dir="rtl">ומי שמתנגד לטקסי הטבילה ולמקווה בכלל, הרי הם
הקראים.</span>

<span dir="rtl"><u>מתוך "אתר הקראות העולמית"</u></span>

<span dir="rtl">כדי להיטהר, בסוף תקופת הטומאה, על האדם הטמא לרחוץ את
עצמו במים חיים, ולהחליף את בגדיו לבגדים טהורים (בגדים שכובסו), כפי
שנאמר: "וְרָחַץ בְּשָׂרוֹ בְּמַיִם חַיִּים וְטָהֵר" (ויקרא ט"ו 13).</span>

<span dir="rtl">מים חיים, בהם מתאפשרת הטהרה, הם מים מתוקים הטובים
לשתייה. הם יכולים להיות שאובים מבאר או מכל מקור נקי אחר, כמו שנאמר:
"וַיִּמְצְאוּ שָׁם בְּאֵר מַיִם חַיִּים" (בראשית כ"ו 19). מים עומדים אינם כשרים להיות
מים חיים. שלא כדעת הרבניים, אין צורך לטבול, אלא להתרחץ. רחצה במקלחת היא
דרך מצוינת להיטהר.</span>

<span dir="rtl">אבל גם ההלכה היהודית נעה לאחר החורבן, מטהרת גברים
מסיבותיהן, ומטהרה לפני הכניסה למקדש (שנחרב), ונשארה עם טהרת נשים בנושא
הנידה, ובאופן שולי יותר, כאמור, בגיור.</span>

<span dir="rtl">אבל הדיונים על כשרות המקווה, ועל כשרות הטבילה, "משגעים"
את רבני ימי הבינים ועד היום.</span>

<img src="media/image2.jpeg" style="width:5.91667in;height:3.92472in"
alt="הכניסה למִקווה הטהרה של קהילת שפיירא, גרמניה" />

<table>
<colgroup>
<col style="width: 100%" />
</colgroup>
<thead>
<tr>
<th><strong><br />
<span dir="rtl">הכניסה למִקווה הטהרה של קהילת שפיירא,
גרמניה</span></strong><br />
<span dir="rtl">צלם: רוברט פ. שפייר</span></th>
</tr>
</thead>
<tbody>
</tbody>
</table>

<span dir="rtl">המאה ה-12</span>

<img src="media/image3.jpeg" style="width:6.29167in;height:4.71875in"
alt="שרידי מקווה, ביסלאו, ספרד" />

<span dir="rtl">שרידי מקווה מביסלאו, ספרד, המאה ה-12</span>

<span dir="rtl"><u>שו"ת הרא"ש כלל יח סימן ח (רבנו אשר בן יחיאל, נפטר
1327 ברצלונה)</u></span>

<span dir="rtl">וששאלת מקוה שהמים נמשכין לו מן הגגין והמקוה הוא נעול
במפתח והמפתח ביד ישראל. והמקוה עם הגגין שיורדין מהם הגשמים למקוה הן של
גוי והגוי משכיר המקוה כל מי שטובל בו בפרוטה. ויש ימים רבים שלא ירדו
גשמים, מי חיישינן שהגוי ישליך מים מהגג שלו למקוה, או אפילו בזמן הגשמים
מי אמרינן דגוי אינו מתכוין להעביר או לא. גם המקואות שהן ברשות הגוי מאחר
שהוחזקו בכשרות מי חיישינן שהגוי יפסלם או לא:</span>

<span dir="rtl">תשובה על המקוה שהוא של הגוי ומקבל ממנו שכר, אין להאמין
לגוי עליו, כי בודאי יעשה כל מה שיוכל כדי שלא יפסיד שכרו. אמנם כל זמן שיש
במקוה כ"א סאה אינו נפסל אם הגוי שפך מים על גגו ונמשכו למקוה, דשאיבה
מטהרת ברבייה והמשכה .....</span>

<span dir="rtl">אבל אם פסקו מימיו לגמרי ולא נשאר כ"א סאין יש לחוש שהגוי
ימשוך לתוכו מים שאובין:</span>

<span dir="rtl"><u>שו"ת רדב"ז ח"ד סימן אלף קסו (ר' דוד בן שלמה אבן זמרי,
נפטר 1573, מצרים, צפת)</u></span>

<span dir="rtl">שאלה. מעשה היה בשלוניקי שהמשיכו מן המקור סילון מים חמין
לתוך מקוה שלם כדי להפיג צנת המים, והסילון מתחמם שלא על ידי כלי אלא כשאר
המים החמין של המרחץ שהן מתחממין דרך המשכתן בלא שאיבה. ונחלקו חכמי העיר
יצ"ו על הדבר, ושאלת אחוה דעי גם אני. ואם תמצא לומר דבר זה מותר, מפני
שאין המים שאובין, מהו לחמם כלים מלאים מים שאובין ולהטיל לתוך המקוה להפיג
צנתו. ואם תמצא לומר דבר זה מותר מפני שמתבטלין המים במקוה, מהו שתשליך
האשה על ראשה מים חמין בכלי לחמם את גופה או שתחזור אל המרחץ אחר שעלתה מן
הטבילה?</span>

<span dir="rtl">חסכתי את התשובה, אבל כאן אנחנו נכנסים לשאלה שהפעם חורגת
לכיוון הפמיניסטי. וניתן לראות את כל עניין המקווה לנשים כשליטה של הרבנים,
או של הגברים בנשים, שהכל רואים שהם מקיימות את המצווה...</span>

<span dir="rtl">אבל הקרב הגדול היה על:</span>

<span dir="rtl">מים חמים או קרים...</span>

<span dir="rtl"><u>מתוך "נשים, קברים ומים קרים: הוויכוח על חימום מי
המקוואות מימי הבינים ועד ימינו", אביתר מרינברג.</u></span>
<http://www.biu.ac.il/JS/JSIJ/12-2013/Marienberg.pdf>

<span dir="rtl">מאחר, ובימי הבינים היו המקוואות כמעט לחלוטין מיועדים
לנשים בסיום תקופת הנידה, הרי עניין החימום במקוואות הפך לצורך של נשים,
ולהחלטה של גברים כמובן (הרבנים).</span>

<span dir="rtl">במאמר מקיף זה מובאות ציטטות מדברי רבנים הנוגעות
לענייננו.</span>

<span dir="rtl">לפני שנת 1200 כותב הרמב"ם בתשובותיו, בתלונה:</span>

<span dir="rtl">הנשים... אינן רוצות לצער עצמן בטבילה במים קרים, אלא
רוחצות</span> <span dir="rtl">במרחץ ותובעות בעליהן \[לתשמיש\]
בפיהן</span>!

<span dir="rtl">והרמב"ם מודאג ביותר.</span>

<span dir="rtl">מצד שני, טענת הנשים ברורה. יש העדפה של טבילה במים חמים,
ויש אפילו סבירות שהטבילה, שדרישותיה חמורות (טבילה של כל איבר ואיבר) תהיה
יסודית יותר, כי במים קרים טובלים ובורחים מיד...</span>

<span dir="rtl">ומה ההתנגדות?</span>

<span dir="rtl">קיימת התנגדות של סגפנות. תחושת הסגפנות, או ההקרבה, או
המאמץ המיוחד נותנת סיפוק.</span>

<span dir="rtl">זה ידוע גם אצל כיתות בפטיסטיות בארצות הברית, קיימת
הטענה: "ההלם המוסף שגורמים מים הקרים מטמפרטורת החדר הוא מרכיב בעל ערך של
החויה הרוחנית".</span>

<span dir="rtl">אפקט פסיכולוגי. אבל כל חודש? וסתם אישה שלא רוצה להיות
קדושה?</span>

<span dir="rtl">במשנה, בכתב היד (העתיק יותר מהגירסה הקיימת היום) מתארים
את הכוהן הגדול שחייב לטבול פעמים רבות ומוסיפים:</span>

<span dir="rtl">"אם היה כהן גדול זקן או אסתנס מחמים לו מים ומטילים לתוך
הצונים בשביל שתפוג צינתן"</span>

<span dir="rtl">מוותרים לו על החוויה הרוחנית.</span>

<span dir="rtl">במאמר מופיעים דיונים רבים מאוד בנושא, ואין הסכמות.
המעניינים הם הנימוקים.</span>

<span dir="rtl">המתנגדים מסתמכים על קטע תלמודי:</span>

<span dir="rtl"><u>תלמוד בבלי מסכת תענית דף יג/א</u></span>

<span dir="rtl">כל חייבי טבילות טובלין כדרכן בין בתשעה באב בין ביום
הכפורים. במאי? אילימא בחמין טבילה בחמין. מי איכא שאובין נינהו?</span>

<span dir="rtl">כלומר, אם תאמר שטובלים בחמין, איך ייתכן, הרי הם שאובים
(כלומר מחממים אותם בתוך כלים, ואז הם נחשבים שאובים ואסורים
במקווה).</span>

<span dir="rtl">כלומר, הסיבה טכנית. אין דרך לחמם. והתלמוד אוסר.</span>

<span dir="rtl">גם המתירים מסתמכים על סיפור מהתלמוד:</span>

<span dir="rtl"><u>תלמוד בבלי מסכת נדה דף סז/ב</u></span>

<span dir="rtl">א"ל רב אדא \[לרב חיננא מסורא\] לאו הכי הוה עובדא בדביתהו
דאבא מרי ריש גלותא דאיקוט אזל ר"נ בר יצחק לפיוסה ואמרה ליה מאי איתיה
השתא תסגי אייתי למחר וידע מאי קאמרה ליה אמר דודי חסרת טשטקי חסרת עבדי
חסרת...</span>

<span dir="rtl">ובפירוש חופשי, אשתו של ראש הגולה מסרבת לטבול, ור' נחמן
בן יצחק מנסה לפייס אותה, ושואל אותה בין השאר, אם היא חסרה דוּדים?</span>

<span dir="rtl">פרשנים מאוחרים, כמו רבנו חננאל, מפרש את "הדודים" כדודים
של מים חמים שמוסיפים למקווה הקר. ולכן התלמוד, לדעתו, מתיר.</span>

<span dir="rtl">כך או כך, חכמי אשכנז מתווכחים בחום על עניין החום
המקוואות.</span>

<span dir="rtl">ומעניין ויכוח בסוף המאה ה-12 בין שמשון בן אברהם ואחיו
יצחק בן אברהם.</span>

<span dir="rtl">האח, יצחק, הפחות מפורסם, אבל כנראה עם כישרונות טכניים,
מציע שיטה לחימום המקווה שתשמור על כשרותו.</span>

<span dir="rtl">וכותב לו שמשון (המפורסם בשם ר' שמשון משאנץ), המתנגד
לרעיון:</span>

<span dir="rtl">אמרו לי שהיית רוצה להתיר למלאות מקוה מים חמין... ודבר זה
אסור **משום גזירת המרחצאות..**. ואני שמעתי... שהיה כבר מקוה אחד והיו
הנשים מחממות יורה מליאה מים ומשליכות למקוה לחמם בימות החורף ואסר להם
רבנו תם. והטעם לא נאמר לי. ושמא מטעם זה אסר. ... ו"אם כהן גדול זקן או
אסתניס"... דשרו במקדש אבל לא במדינה.</span>

<span dir="rtl">ויש מחמירים חלקית גם אחריו, למשל מאיר בן ברוך מרוטנבורג
(המהר"ם מרוטנברג, נפטר 1293): מעבירים את ההחלטה לבעל...</span>

<span dir="rtl">ואדם שנתן רשות לאשתו למנוע מן הטבילה מפני הצינה, אחרי
שהוא מדעת שניהם, הרשות בידה... אבל היכא שהוא אומר לה לטבול והיא אינה
רוצה, ההיא הויא מורדת מתשמיש. ומיהו, אם היא חולה ואינה יכולה לסבול הצנה
בימות החורף אי אפשר לה ולא הויא מורדת, ומחמין לה עששיות כמו לכהן
גדול...</span>

<span dir="rtl">ובמאה ה-15, המהרי"ל (יעקב בן משה הלוי סגל, נפטר 1427)
מצוטט:</span>

<span dir="rtl">מהר"י סגל אמר שאסור לשפוך מים חמין בתוך מקוה לפשרו בימי
הגשמים בשעת הטבילה, דנראה כאילו טובלת במים שאובים.</span>

<span dir="rtl">אבל מהי גזירת המרחצאות, שעליה מסתמך ר' שמשון
משאנץ?</span>

<span dir="rtl">בשום מקום לא ניסחו אותה במפורש. אך מהשימוש בה ברור.
ואולי הכי ברור הרדב"ז (ר' דוד בן זמרא, מצרים, המאה ה-16):</span>

<span dir="rtl">הילכך... אשה לא תטבול במים חמין משום גזרת מרחצאות, דכל
שכן הוא: אם בכלים שהיא טובלת על גביהן גזרו... כל שכן המים בעצמן שהיא
טובלת בהן דאיכא למגזר, שמא תאמר 'אלו מים חמין, ואלו מים חמין. אלו
מטהרין, ואלו מטהרין' ותטבול במרחץ שהם מים שאובין. ומי שאומר 'בכלים יש
לגזור משום</span> <span dir="rtl">מרחצאות, אבל לא במים חמין', אינו אלא
מן המתמיהין.</span>

<span dir="rtl">לא ניכנס לעניין הכלים (שמותר, אם המקווה מלא), אלא לנימוק
המרכזי: אם יתירו מים חמים, המקווה יהיה דומה לכל בית מרחץ (מי רואה שמימיו
אינם "שאובים"?), ולכן נשים תלכנה לבית מרחץ ולא למקווה "הכשר", חלילה.
מדרון חלקלק.</span>

<span dir="rtl">הנושא של איסור בגלל דמיון למשהו אסור, קיים בהחמרות ההלכה
(למעשה, איסור בשר עוף עם חלב, בא מנימוק כזה). אבל במקרה זה, של אי חימום
מקווה, זה מגיע עד כדי התעללות ממש.</span>

<span dir="rtl">צריך להזכיר לטובה את הרדב"ז שבסופו של דבר, לאחר הבאת
הנימוקים לכאן ולכאן מתיר את החימום על ידי הוספת מים חמים.</span>

<span dir="rtl">אני פוסק להקל בכל החלוקות אשר באו בשאלה... ותו דאני אומר
שכל הפוסקים שלא כתבו זה הדין... דעתם להקל, ותו דגזרה זו לא נתפשטה ולא
שמענוה מאבותינו, ומעשים בכל יום במצרים שמטילין מים חמין לתוך המקוה
ושואלין אותי ואיני מוחה בידם</span>.

<span dir="rtl">הוא יודע שיש לו אסמכתאות לכאן ולכאן, ופוסק להקל מסיבות
מעשיות. הנוהג קיים, האיסור יטיל כתם על רבים שכבר התשמשו בשיטה זו ("בועלי
נידות", כמו שאומר ישעיהו ליבוביץ).</span>

<span dir="rtl">וגם בנימין בן מתתיהו מארטא, וונציה, באותו זמן משתמש
בנימוק המעשי, גזירה שהציבור לא יכול לעמוד בה.</span>

<span dir="rtl">נראה לע"ד, דכל המרבה חומרות כאלה מבטל בנות ישראל מפריה
ורביה, ואינו אלא מן המתמיהין.</span>

<span dir="rtl">ובימינו הנשים ניצחו, בכל זאת הפמיניזם עושה משהו אפילו
בתוך העולם הגברי הסגור.</span>

<span dir="rtl">אפילו החת"ם סופר, מקיצוני האורתודוקסיה ההונגרית (נפטר
1840), נכנע בלית ברירה:</span>

<span dir="rtl">והגם כי **אינני מתיר**, כי מיראי הוראה אנכי **ואני שונא
חדשות**, ומרגלא בפומי</span> '<span dir="rtl">החדש אסור מן התורה' בכל
מקום, אבל במקומות שנהגו להתיר עפ"י הוראת</span> <span dir="rtl">הגאונים
הנ"ל אין מזחיחין אותם</span>.

<span dir="rtl">והוא מתנצל:</span>

<span dir="rtl">הארכתי בכל זאת ללמד זכות על המקומות הגדולות המהוללות
הללו שטובלים במקוואות כאלו בלי שום דוחק... פשוט שהמחמיר יתברך, ממקור
הברכות וממעיני הישועה ישאב מים בששון, אך בדור הזה אשר בעוונותינו הרבים
לא לבד ביטול פרו ורבו גורם... אלא ישמעו לרופאים פרוצים כידוע ויצא בזה
מכשולים גדולים ח"ו... ישמעו הנגידים לפזר ממון הרבה לתקן הכל על דרך היותר
טוב... והמחמיר יחמיר לעצמו ואחז"ל 'עת לעשות לה' הפרו תורתך יש שבהפרת
התורה תתקיים התורה', וחלילה להפר התורה, אלא כעין נידון שלפנינו</span>.

<span dir="rtl">ואם החת"ם סופר נכנע, קל וחומר, מר"ן עובדיה יוסף:</span>

<span dir="rtl">.... וגם עתה מקרוב זה כעשרים שנה כאשר בא החכם הרופא רבי
עובדיה ויליסיד נ"ע שחשש להיזק בנות ישראל, בטבילה בצונן, עשה מעשה לחמם
המקוה על פי חכמי הדור ... החשש שמחמת הקור לא יטבלו כהוגן, חששא נכונה היא
וקרובה לאמת, ובפרט בעיצומו של החורף.</span>

<span dir="rtl">ולשם ביטחון, הוא מביא גם את דעתו של הרבי מלובביץ,
האשכנזי, שגםהוא מתיר מאותו חשש:  
כי לעוצם הקור ממהרות לטבול ואי אפשר להקפיד כל כך להפשיט הקמטים
וכו'...</span>

<span dir="rtl">היום המקוואות מחוממים היטב, לכו למקווה ותרגישו כמה
נעים..</span>

<span dir="rtl">לחידוש טבילת גברים, הביאו המיסטיקנים בתקופות מאוחרות,
ובעיקר החסידות, אך צריך להדגיש שאין זו הלכה, אלא מנהג, לאלו המחמירים על
עצמם.</span>

<span dir="rtl">הנה באתר "ערוץ 2000" משכנעים אותנו לטבול, ומתבססים על
דעת גדולי חסידות, וגם מיסטיקנים מזרחיים בני זמננו.</span>

<span dir="rtl">בסגולה ובכוח העצום שיש לטבילה במקווה גם אצל גברים. רבי
נחמן האריך על כך רבות בספריו וכתב שמקווה מושיע מכל הצרות.</span>

<span dir="rtl">ברור וידוע לכולם כי מים מנקים ומטהרים את האדם. טבילה
במקווה מסלקת מהאדם מחשבות רעות ורוח שטות. רבי צבי אלימלך מדינוב ציין כי
הטבילה במקווה נחשבת יותר מקורבן שמקריבים בבית המקדש. ממשילים את האדם
הנמצא מתחת למים לאחד המתבטל ונוצר מחדש.</span>

<span dir="rtl">סגולת המקווה לגברים - זכה ומטהרת. </span>

<span dir="rtl">סגולת המקווה לגברים מזכה את האדם ששכינה שורה עליו ומביאה
לו שפע עצום. אמר הבעל שם טוב לאחד מתלמידיו כי יהודי שטובל במקווה יום
אחד, יעלה לפני הקב"ה כמו תענית יום אחד. יש בסגולה זו כוח וקדושה אשר
בזכותה ניתן לזכות בבנים קדושים, וכן לקדושה בכל מעשיו של האדם. הטבילה
מפרידה את כל הקליפות החיצוניות מנפשו של האדם ואשרי מי שמקפיד בה. אפילו
המצווה הגדולה ביותר לא מסוגלת להגיע לרמות המסוגלות שיש במקווה.</span>

<span dir="rtl">מלכתחילה טבילה צריכה להיעשות בים או בנהר, במקור של מים
חיים נובעים, אך מי שאין באפשרותו להגיע למקור מים חיים נובעים רשאי ללכת
למקווה. ...</span>

<span dir="rtl">גבר הטובל זה כאילו שנכנס לרחם אמו ומגיח מחדש לאוויר
העולם, אל תוך עולם חדש. כשסיפרו ל"בבא סאלי" זצוק"ל על צדיקים למיניהם,
הוא נהג לבדוק רק אם הם טובלים במקווה ואמר
שבלי [מקווה](https://www.tv2000.co.il/%D7%98%D7%94%D7%A8%D7%AA-%D7%94%D7%9E%D7%A9%D7%A4%D7%97%D7%94) 'לא
שווים שום דבר'. גם כשרצה לגרום לישועה עבור מישהו, היה נכנס
למקווה.</span>

<span dir="rtl">טבילת גברים נכנסה מחדש לתודעה גם דרך תנועת העלייה להר
הבית, תנועה שהיא ספק דתית משיחית, ספק פוליטית אגרסיבית.</span>

<span dir="rtl">על פי המנהג העתיק, ועל פי התלמוד ומפרשיו, כל הנכנס לבית
המקדש חייב לטבול. והרי עוד סיבה שהמקווה חזר להיות משמעותי, לפחות
לאלה.</span>

<span dir="rtl">לסיכום אנו רואים בהתפתחות מקומו של המקווה בהלכה תהליך
ארוך ומעניין:</span>

<span dir="rtl">הלכות של רחיצה כדרך של היטהרות מטומאה, בתורה, שנכתבות
כנראה בראשית ימי הבית השני.</span>

<span dir="rtl">מנהגי טהרה בטבילה, שמתפתחים בסוף ימי הבית השני, בעיקר
עבור גברים, ובעיקר בקירבה להר הבית. כנראה בהשפעת מנהגי רחצה
הלניסטים.</span>

<span dir="rtl">השלב הבא, עיגון הלכות המקווה במשנה בפרטי פרטים של סוג
המים, כמותם, האפשרויות להוספת מים למקווה, ושיטה מפורטת של טבילה ("ללא כל
חציצה").</span>

<span dir="rtl">השלב הבא, דעיכת כל נושא הטהרה של גברים במאות השנים שלאחר
חורבן הבית השני, אך הדגשת נושא הטבילה של הנשים לאחר המחזור
החודשי.</span>

<span dir="rtl">מאבק של הנשים על חימום המקוואות שמגיע לסיומו רק
בזמננו.</span>

<span dir="rtl">חידוש ההתעניינות של גברים במקווה, כמנהג (לא הלכה) של
חסידים ומיסטיקנים.</span>

<span dir="rtl">התעניינות גוברת של גברים בנושא, בעקבות התנועה לעלייה להר
הבית.</span>

<span dir="rtl">ואם לא ייבנה בית המקדש בימינו, לפחות ננוחם בבניין
מקוואות רבים.</span>
