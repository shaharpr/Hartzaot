<span dir="rtl"><u>התפתחויות בהלכה – קול באשה ערווה</u></span>

<span dir="rtl">הנושא הפעם הוא שירת נשים בנוכחות גברים.</span>

<span dir="rtl">למדנו בהרצאות האחרונות דרכים שונות בהתפתחות
ההלכה.</span>

- <span dir="rtl">התנאים, כותבי המשנה שביטלו מצוות מהתורה, הפכו אחרות,
  והחמירו ברבות אחרות.</span>

- <span dir="rtl">מנהג שהופך במשך הדורות להלכה, כמו כיסוי ראש..</span>

- <span dir="rtl">תהליך נמשך של החמרות, בנושא בשר וחלב, עד כדי אבסורד של
  דיונים על מדיח כלים.</span>

- <span dir="rtl">בנושא האתרוגים המורכבים, החמרות של העת החדשה, שמושפעות
  משיקולים כלכליים, וציוניים.</span>

- <span dir="rtl">בנושא האוננות, החמרות עד לעת החדשה. אצל החרדים לצורך
  שליטה, ואילו בזרמים אחרים מנסים להוציא את העוקץ.</span>

- <span dir="rtl">החמרה קיצונית בהלכות שבת, כבר בתקופת חז"ל, עם החמרות
  נוספות בהמשך, וכאשר מגיעים מים עד נפש, עקיפה על ידי היעזרות בגוי, עד
  כדי האבסורד, שקהילה יהודית לא יכולה להתקיים ללא נוכרים בתוכה.</span>

- <span dir="rtl">בנושא שירת נשים, נראה ויכוח מתמיד בין מחמירים למקלים
  שאין בו פסיקה חד משמעית. יחד אך ההחמרה המשמעותית היא מהמאה ה17, והקצנה
  היום במקביל להקצנה פוליטית.</span>

<span dir="rtl">גם כאן, הנושא לא מדאיג את בני ישראל (עדיין לא יהודים...)
בתקופת התנ"ך, ואולי צריך לומר, עד התקופה שהתנ"ך נכתב בה (עד אמצע ימי בית
שני), וייתכן אפילו יותר מאוחר.</span>

<span dir="rtl">נתחיל בתנ"ך.</span>

<span dir="rtl"><u>שמות ט"ו</u></span>

<span dir="rtl">(כ) וַתִּקַּח מִרְיָם הַנְּבִיאָה אֲחוֹת אַהֲרֹן אֶת הַתֹּף בְּיָדָהּ וַתֵּצֶאןָ כָל
הַנָּשִׁים אַחֲרֶיהָ בְּתֻפִּים וּבִמְחֹלֹת:</span>

<span dir="rtl">(כא) וַתַּעַן לָהֶם מִרְיָם שִׁירוּ לַיהוה כִּי גָאֹה גָּאָה סוּס וְרֹכְבוֹ רָמָה
בַיָּם:</span>

<span dir="rtl"><u>שמואל א' י"ח</u></span>

<span dir="rtl">(ו) וַיְהִי בְּבוֹאָם בְּשׁוּב דָּוִד מֵהַכּוֹת אֶת הַפְּלִשְׁתִּי וַתֵּצֶאנָה הַנָּשִׁים מִכָּל
עָרֵי יִשְׂרָאֵל לָשִׁיר וְהַמְּחֹלוֹת לִקְרַאת שָׁאוּל הַמֶּלֶךְ בְּתֻפִּים בְּשִׂמְחָה וּבְשָׁלִשִׁים:</span>

<span dir="rtl">(ז) וַתַּעֲנֶינָה הַנָּשִׁים הַמְשַׂחֲקוֹת וַתֹּאמַרְןָ הִכָּה שָׁאוּל בַּאֲלָפָיו וְדָוִד
בְּרִבְבֹתָיו:</span>

<span dir="rtl">המחמירים בתקופת חז"ל ייאלצו לפרש פסוקים אלה
לטעמם...</span>

<span dir="rtl">אבל נראה שאפילו בתקופת חז"ל היו נשים מקוננות, וממילא
בנוכחות גברים:</span>

<u><span dir="rtl">משנה מסכת מועד קטן פרק ג</span></u>

<span dir="rtl">(ח) אֵין מַנִּיחִין אֶת הַמִּטָּה בָּרְחוֹב, שֶׁלֹּא לְהַרְגִּיל אֶת הַהֶסְפֵּד, וְלֹא
שֶׁל נָשִׁים לְעוֹלָם, מִפְּנֵי הַכָּבוֹד. נָשִׁים בַּמּוֹעֵד **מְעַנּוֹת,** אֲבָל לֹא מְטַפְּחוֹת. רַבִּי
יִשְׁמָעֵאל אוֹמֵר, הַסְּמוּכוֹת לַמִּטָּה, מְטַפְּחוֹת</span>:

<span dir="rtl">(ט) ..... אֵיזֶהוּ עִנּוּי, שֶׁכֻּלָּן עוֹנוֹת כְּאֶחָת. קִינָה, שֶׁאַחַת מְדַבֶּרֶת
וְכֻלָּן עוֹנוֹת אַחֲרֶיהָ, שֶׁנֶּאֱמַר, (ירמיה ט) וְלַמֵּדְנָה בְנֹתֵיכֶם נֶהִי, וְאִשָּׁה רְעוּתָהּ
קִינָה.</span>

<u><span dir="rtl">תלמוד בבלי מסכת כתובות דף מו/ב</span></u>

<span dir="rtl">רבי יהודה אומר אפי' עני שבישראל לא יפחות משני חלילין
ומקוננת:</span>

<span dir="rtl">התלמוד הבבלי הוא מגוון למדי כדי להתעלם מהמציאות, ולדון
בנושא באופן עקרוני, וגם ממנו מגיע הביטוי "קול באשה ערוה", כאשר המשמעות
היא שקולה של האשה מעורר את הגבר, כאילו היא עירומה.</span>

<u><span dir="rtl">תלמוד בבלי מסכת ברכות דף כד/א</span></u>

<span dir="rtl">אמר שמואל קול באשה ערוה שנאמר כי קולך ערב ומראך
נאוה.</span>

<span dir="rtl">אבל, למרות שמצטטים ביטוי זה בלי סוף, כדי לבסס עמדות
קיצוניות היום, תחילתו של הדיון, הוא רק לגבי הפרעה של קולה של האשה,
לקריאת שמע. אין קוראים שמע בנוכחות קול של אשה.</span>

<span dir="rtl">בנוסף לדיון על קריאת שמע, נמצא עוד משפט אחד בתלמוד, על
שירה ממש.</span>

<u><span dir="rtl">תלמוד בבלי מסכת סוטה דף מח/א</span></u>

<span dir="rtl">אמר רב יוסף זמרי גברי ועני נשי פריצותא זמרי נשי ועני
גברי כאש בנעורת</span>

<span dir="rtl">כאן הדיון הוא בנושא איסורי "זמר" שונים בכלל, שלא היה
אהוד על חז"ל, בראותם אותו קשור בהוללות. ובכל זאת הדגש הוא על נוכחות
גברים ונשים יחד בשירה.</span>

<span dir="rtl">אבל, חמור מכך, בסיפור בבבלי קידושין ע', ר' יהודה מבקר את
ר' מבקר את ר' נחמן בנהרדע, וכאשר ר' נחמן מציע לו לשאול בשלומה של ילתא
אשתו, ר' יהודה מצטט את שמואל:</span>

<span dir="rtl">אמר ליה: נשדר לה מר שלמה לילתא. (נחמן ליהודה: ישלח לה
אדוני שלום לאשתי ילתא)</span>

<span dir="rtl">אמר ליה: הכי אמר שמואל, קול באשה ערוה.</span>

<span dir="rtl">כלומר הוא מפרש את דברי שמואל כאיסור על שיחה עם אשה בכלל,
כדי לא לשמוע את קולה.</span>

<span dir="rtl">אבל, עד המאה ה-16, כולל "שולחן ערוך", הזרם המרכזי נזהר
מקול אשה (שהופך לשירת אישה) בקריאת שמע, והחומרה מתרחבת לתפילה בכלל, או
אפילו ללימוד תורה.</span>

<span dir="rtl">לא נתפלא שלמשוררי ספרד אין בעיה עם שירת נשים בנוכחות
גבר:</span>

<span dir="rtl"><u>שלמה אבן גבירול (נפטר 1058):</u></span>

<span dir="rtl">וְאַתְּ</span> <span dir="rtl">יוֹנָה,</span>
<span dir="rtl">חֲבַצֶּלֶת</span> <span dir="rtl">שְׁרוֹנִים</span>, /
<span dir="rtl">וְשׁוּלַיך מְלֵאִים</span> <span dir="rtl">פַּעֲמוֹנִים</span>...

<span dir="rtl">שְׁבִי</span> <span dir="rtl">פֹה,</span>
<span dir="rtl">יַעֲלַת</span> –<span dir="rtl">הַחֵן,</span>
<span dir="rtl">לְנֶגְדִּי</span> / <span dir="rtl">וְהָעִירִי</span>
<span dir="rtl">לְדוֹדֵך הששונים</span>

<span dir="rtl">קְחִי</span> <span dir="rtl">הַתֹּף</span>
<span dir="rtl">וְהַנֶּבֶל</span> <span dir="rtl">וְשִׁירִי</span> /
<span dir="rtl">בְּנִגּוּנֵך עֲלֵי</span> <span dir="rtl">עָשור ומנים</span>

<span dir="rtl">וְקוּמִי,</span> <span dir="rtl">הַלֲלִי</span>
<span dir="rtl">דוֹדֵך</span> <span dir="rtl">בְּחִירֵך/ יקותיאל, נשיא שרים
ורוזנים.</span>

<span dir="rtl"><u>יהודה הלוי (נפטר 1141)</u></span>

<span dir="rtl">שׁוּר אִם קָרְעָה בַּת שַׁחַר שַׁחְרוּת שִׁרְיוֹנֶיהָ</span>

<span dir="rtl">אֶל קוֹל שִׁירֵי הַנַּעֲרָה וּלְקוֹל שִׁיר יוֹנֶיהָ</span>

<span dir="rtl">בְּתוּלוֹת עַל שִׁירָתָן וְכִנּוֹר עַל נְגִינָתוֹ</span>

<span dir="rtl">לַעֲלֹז הַיּוֹם בְּחָתָן יֹצֵא מֵחֻפָּתוֹ</span>

<span dir="rtl">בספרד של ימי הבינים הייתה תרבות חופשית יותר.</span>

<span dir="rtl">כמובן, הרמב"ם מתייחס לעניין במילים חריפות:</span>

<u><span dir="rtl">רמב"ם יד החזקה הלכות איסורי ביאה פרק כא</span></u>

<span dir="rtl">(ב) העושה דבר מחוקות אלו הרי הוא חשוד על העריות ואסור
לאדם לקרוץ בידיו וברגליו או לרמוז בעיניו **לאחת מן העריות** או לשחוק עמה
או להקל ראש ואפילו להריח בשמים שעליה או להביט ביפיה אסור. ומכין למתכוין
לדבר זה מכת מרדות. והמסתכל אפילו באצבע קטנה של אשה ונתכוון להנות כמי
שנסתכל במקום התורף. ואפילו לשמוע **קול הערוה** או לראות שערה
אסור:</span>

<span dir="rtl">וכאן, בשביל לבלבל אותנו יש ל"ערוה" משמעות אחרת: אשה שאין
לגבר רשות לקיים איתה קשרי מין, אם משום קירבה משפחתית או סיבה הלכתית
אחרת. לכן, הרמב"ם דורש "זהירות מיוחדת" בקשרים אתן, שלא ייגרם, חלילה,
גירוי מיני על ידן. ואסור לשמוע קולן בכלל.</span>

<span dir="rtl">אבל זה לא איסור לשמוע קולן של נשים בכלל, אלא דווקא של
הקרובות יותר! האסורות ביחסים מיניים.</span>

<span dir="rtl">רבי שלמה בן אברהם אדרת (נפטר 1310, ברצלונה), חוזר לעניין
"שאלת שלום", כלומר, לנושא קירבה אסורה ולא גירוי מיני.</span>

<u><span dir="rtl">חדושי הרשב"א על מסכת ברכות דף כד/א</span></u>

<span dir="rtl">אמר ליה הכי אמר שמואל קול באשה ערוה. ואלא מיהו נראה
דדוקא קול של שאלת שלום או בהשבת שלום כי התם**, דאיכא קֵרוּב הדעת**.</span>

<span dir="rtl">כי כך מפרש רש"י, שלוש מאות שנה לפניו, את הפסוקים
בתלמוד.</span>

<span dir="rtl"><u>רש"י על קידושין ע'</u></span>

<span dir="rtl">קול באשה ערוה - *שנאמר השמיעני את קולך ואם אשאל בשלומה
תשיבני*</span>*:*

<span dir="rtl">אמר ליה רב נחמן - *אפשר לשלוח לה שאילת שלום ע"י
שליח:*</span>

<span dir="rtl">אין שואלין בשלום אשה - *שמא מתוך שאילת שלום יהיו רגילים
זה עם זה ע"י שלוחם ויבואו לידי חיבה:*</span>

<span dir="rtl">ורבי אשר בן יחיאל, ממש בתקופתו של הרשב"א, מרחיב מאוד את
האיסור של שמואל.</span>

<u><span dir="rtl">תוספות רא"ש על ברכות דף כד/א</span></u>

<span dir="rtl">וקול באשה ערוה. לאו לענין ק"ש קאמר אלא שאסור לשמוע קול
הנשים:</span>

<span dir="rtl">יוסף קארו חוזר לגירסה התלמודית, שכנראה הייתה הזרם המרכזי
בכל התקופה, אך מדגיש ש"קול" הוא שירה.</span>

<span dir="rtl"><u>שולחן ערוך (המאה השש עשרה), אורח חיים, סימן
ע"ה.</u></span>

<span dir="rtl">(ג) יש ליזהר משמיעת **קול זמר אשה** בשעת קריאת שמע:
הגה - ואפי' באשתו, אבל קול הרגיל בו אינו ערוה .</span>

<span dir="rtl">ומכאן, מקבלים את ההקלה של השולחן ערוך (רק זמר אסור לשמוע
ולא כל קול אשה) אך מתחילים להחמיר בכיוון אחר. לא רק בשעת קריאת שמע, אלא
בכלל.</span>

<u><span dir="rtl">מגן אברהם על או"ח סימן עה</span>
<span dir="rtl">(אברהם גומבלינר, נפטר 1682 פולין)</span></u>

<span dir="rtl">(ו) זמר אשה. אפי' פנויה (ב"ש) וע' בא"ע סימן כ"א, **דקול
זמר א"א לעולם אסור לשמוע** אבל קול דבורה שרי (ל"ח):</span>

<span dir="rtl">א"א, ראשי תיבות אשת איש. ולכן אין כאן עדיין שירת נשים
כוללת... אבל "לעולם אסור לשמוע".</span>

<span dir="rtl">מה גם שבתקופה זו, רק ילדות קטנות הן לא "אשת איש"... ולכן
שירת נשים אסורה בשמיעה למעשה.</span>

<span dir="rtl">אחרת מתייחס לעניין החיד"א כמאה שנים אחריו, כשהוא צריך
להסביר את התנהגותה של מרים.</span>

<u><span dir="rtl">נחל קדומים על שמות פרק טו פסוק כא</span>
<span dir="rtl">(החיד"א, חיים יוסף דוד אזולאי, ירושלים, נפטר
1806)</span></u>

<span dir="rtl">נאמר, כשיש גלוי שכינה בפרהסיא אז איכא אימתא דשכינתא,
וליכא הרהורים, ויכולים אנשים ונשים לשיר, ואין לחוש. וז"ש הנך יפה דודי אף
נעים. זו גלוי שכינה שיכול לומר הנך יפה על דרך זה אלי. אף ערשנו רעננה זה
המשכן. כמ"ש ז"ל בשבח בנים ובנות דזמרן נשי עם אנשים וליכא הרהור דאיכא
אימתא דשכינתא ויכולים לשורר בנים עם בנות.</span>

<span dir="rtl">וזה אפשר בקראין, כי הנה הכא מרים הנביאה וכל הנשים זמרן
נשי נגד כל ישראל באזניהם, ויקשה דקול באשה ערוה. לכן אמר ותקח מרים הנביאה
את הת"ף בידה. ... ואח"ז ותצאן כל הנשים וגו' שלא יש הרהור. ותען להם מרים
להם בלשון זכר כלומר דנשים כאנשים, וליכא איסור הרהורים.</span>

<span dir="rtl">לא ברור מתי יש גילוי שכינה ומתי אין, אך יש כאן הסבר
לשירת מרים במדבר, ונראה שאינו מבוהל משירה משותפת.</span>

<span dir="rtl">מחמיר יותר אך מגביל עדיין איסור שמיעת זמר אשה (אבל גם
פנויה, לא אשת איש) לתפילה</span>

<u><span dir="rtl">שו"ת חתם סופר חלק חו"מ תשובה קצ</span>
<span dir="rtl">(משה סופר, נפטר 1839, ממעצבי האורתודוקסיה
ההונגרית)</span></u>

<span dir="rtl">והנה אנו מוזהרים לשמוע קול זמר אשה אפי' פנויה שאינה נדה
וערוה בשעה שאנו קורין ק"ש ובשעת תפלה, כמבואר ...., לעולם אסור משום קול
באשה ערוה, וכן מבואר בש"ע ..... והטעם לזה כי אנו מאמינים שכל תפלה או שבח
והודאה שמתערב במחשבה ההיא שום הרהור, אפי' באשתו, לא תעלה במעלות לפני
הי"ת, ולא תקובל לפניו, ומפני זה אנו מפרישים הנשים מן האנשים בבה"כ בפני
עצמם שלא יבאו לידי הרהור בשעת תפלה, ותהיה תפלה נדחית, רחמנא לצלן:</span>

<span dir="rtl">וכך גם ה"בן איש חי" בבגדד.</span>

<span dir="rtl"><u>ספר בן איש חי , הלכות שנה ראשונה, פרשת בא</u></span>

<span dir="rtl"><u>(נכתב על ידי ר' יוסף חיים מבגדד, מגדולי הרבנים בסוף
המאה התשע עשרה, נפטר 1909, ומחמיר יחסית לרבנים המזרחיים)</u></span>

<span dir="rtl">\[יג\] קול זמר של אשה, בין פנויה בין אשת איש, ואפילו קול
זמר של אשתו, הוא ערוה, **ואסור לקרות בדברי תורה או להתפלל ולברך
כששומעו,** ואין חילוק בזה בין כעורה או זקנה, ופה עירנו דרך הנשים להיות
פועות לתינוק הבוכה בקול ניגון באזניו כדי להשתיקו, ולהביא לו השינה, וצריך
ליזהר שלא ילמוד בעת שהאשה פועה ומנגנת לתינוק, ואפילו היא אשתו,
...</span>

<span dir="rtl"><u>הרב אליעזר מלמד (מהמחמירים בימינו) כותב בתשובה
לשאלה:</u></span>

<span dir="rtl">הרי שלדעת רובם המכריע של הראשונים אסור לשמוע קול שירת
אישה משום צניעות, ולגבי דעת מקצת מהראשונים - נחלקו האחרונים. לפיכך נפסק
בשולחן ערוך שאסור לשמוע קול שירת אישה משום צניעות, וכך הורו כל הפוסקים
האחרונים (שו"ע אה"ע כא, א; מ"ב עה, יז)</span>.

<span dir="rtl">\[ולדעתי, הוא מסלף את הכתוב בשולחן ערוך\]</span>  
<span dir="rtl">כאשר אין מתכוונים לשמוע,</span>  
<span dir="rtl">אמנם גבר שנמצא בביתו ושומע בלא כוונה ובלא רצון קול שירת
אישה, אין לו בזה איסור (מאירי, החינוך, רבנו יונה). ויש אומרים שגם כאשר
הוא אינו מתכוון יש איסור (אשכול), אלא שאם קשה לו ללכת למקום אחר, הרי
שהוא אנוס (יראים, מ"ב עה, יז)</span>.

<span dir="rtl">מדבריו אנחנו לומדים, שגם הוא הרוצה להחמיר, רואה את הנושא
כמעורפל, הן מבחינת הגישות השונות והן מבחינת אפשרויות היישום של ההוראה.
בקיצור, די מגמגם.</span>

<span dir="rtl">וכך כותב אחד מהמקלים היום.</span>

<span dir="rtl"><u>מתוך: "בפיך ובלבבך: עיון הלכתי בסוגיית שירת נשים" מאת
הרב משה ליכטנשטיין, אתר "תורת הר עציון".</u></span>

<span dir="rtl">... הרמב"ם שילב את דין קול אשה במסגרת **דיני קריבה
לעריות** ופסקם בהל' איסורי ביאה (פכ"א ה"א-ב'), ובעקבותיו המחבר קבע את
מקומם באבן העזר סי' כ"א ופסק כלשון הרמב"ם ש"אסור לשמוע קול ערוה או לראות
שערה...ואלו הדברים אסורים גם בחייבי לאוין". וכך נקוט בידי הפוסקים שאיסור
קול באשה ערוה אינו מיוחד לק"ש אלא הוי איסור כללי. \[כלומר לשמוע קול
אשה\]</span>

<span dir="rtl">ברם, ממקום שבאת להחמיר (דהיינו הסוגיא דעשרה יוחסין)
נמצאת מיקל. דהנה, יש לעיין מהו הקול הנאסר מכוח דין זה. **הלא לא יעלה על
הדעת שאסור לשמוע קול אשה אף בשיחה בעלמא** ושהדבור היום-יומי הרגיל בין
גבר לאשה אסור. בעל כרחין, מימרתו של שמואל שקול באשה ערוה אינה ניתנת
להבנה כפשוטה, והיא נדרשת מיניה וביה לצמצמה לסוג מסויים של קול, שדוקא
אותו יש לאסור. עם זאת, הסוגיא לא פירטה או סייגה את המימרא אלא השאירה זאת
לסברתנו. לפום ריהטא \[בלי עיון מעמיק\], ניתן להציע **שזמר נאסר ודיבור
שרי** \[מותר\] וזאת מתוך הנחה שהמושג "קול באשה ערווה" מציין שירת נשים
ולא דיבורם, ועל כן נאסר זמרא דנשי לחלוטין ואילו דיבורא הוי היתר גמור.
ואכן, מצינו ראשונים שכתבו כן בסוגיא בברכות בענין קריאת שמע.</span>

<span dir="rtl">ובינתיים, מה קורה במציאות. לא קל למצוא חומר על שירת נשים
במציאות בימים עברו. הבעייה מתעוררת היום בעיקר בעקבות התופעה של זמרים
וזמרות מקצועיות. כאן נמצא המקום שהרבנים המחמירים יכולים להתגדר בו. זו לא
השכנה השרה לתינוק, זו הזמרת העומדת על הבמה.</span>

<span dir="rtl">ובכל זאת.</span>

<span dir="rtl"><u>מתוך "פותחות לנו שער, על נשים פייטניות במסורת מרוקו"
מאת תום יוגב, באתר "רשות הרבים"</u></span>

<span dir="rtl">לא תמיד נשים נעדרו מביצוע פומבי של פיוטים. החוקרת ונסה
פאלומה אלבז כותבת כי לקהילה היהודית במרוקו דווקא הייתה **היסטוריה ארוכה
של שירת נשים מסורתית**. זו שירה שבוצעה בעיקר בטקסים סביב מעגל החיים,
**והיו אפילו כמה מקהלות מעורבות של נשים וגברים**. התרבות היהודית במרוקו
היא באופן מסורתי תרבות שבעל-פה, שבה שירה משמשת כדי ללוות אירועי חיים,
כדי לחנך וללמד, וכדי להעביר מידע. **אפילו בקרב משפחות דתיות במיוחד, נשים
שרו בפומבי בחגים, חתונות, לוויות וטקסי ברית מילה.** אז מה קרה? מאז שנות
הארבעים של המאה העשרים, חלה נסיגה במעמד של שירת הנשים במרוקו. בעשור זה
החלה הגירה מתמשכת של יהודים ממרוקו, ונוצר ואקום הנהגתי בקהילה. אל
הוואקום הזה נכנסו בין היתר **שליחים של חסידות חב"ד מברוקלין**, שהביאו
איתם גישה נוקשה יותר להלכה. גם זרם התיירים היהודים שחזרו לבקר במרוקו,
ברובם מישראל וצרפת, הביאו עמם במקרים רבים גישה הלכתית מחמירה
יותר</span>.

<span dir="rtl">כלומר, השפעה אשכנזית נוקשה על תרבות מסורתית ליברלית,
תופעה מצויה עד ימינו כאן.</span>

<span dir="rtl">אבל, הגזמנו, גם באשכנז המצב לא היה קשה כל כך במאה
העשרים...</span>

<span dir="rtl"><u>מתוך הויקיפדיה</u></span>

<span dir="rtl">הרב [יחיאל יעקב
וינברג](https://www.hamichlol.org.il/%D7%99%D7%97%D7%99%D7%90%D7%9C_%D7%99%D7%A2%D7%A7%D7%91_%D7%95%D7%99%D7%A0%D7%91%D7%A8%D7%92)
\[נפטר 1966\]</span> <span dir="rtl">נשאל</span> <span dir="rtl">על ידי
חברי [תנועת
הנוער](https://www.hamichlol.org.il/%D7%AA%D7%A0%D7%95%D7%A2%D7%AA_%D7%A0%D7%95%D7%A2%D7%A8)</span> <span dir="rtl">ישורון
בצרפת, האם מותר להם לשיר יחד במקהלת בנים ובנות. בתשובתו הוא כותב כי לדעת
רוב הפוסקים הדבר אסור, כי אין הבדל בין שמיעה של מספר נשים לבין שמיעת
קולה של אישה אחת, משום שנאמר בגמרא שניתן להבחין בקול חביב גם בין קולות
רבים, ואין להפעיל כאן את הכלל 'תרי קלי לא משתמעי' (שני קולות לא נשמעים,
כלומר לא מובחנים) הנאמר רק לגבי
תקיעת [שופר](https://www.hamichlol.org.il/%D7%A9%D7%95%D7%A4%D7%A8)</span>.

<span dir="rtl">אולם, הרב וינברג מספר כי בהגיעו
ל[גרמניה](https://www.hamichlol.org.il/%D7%92%D7%A8%D7%9E%D7%A0%D7%99%D7%94)</span>,
<span dir="rtl">הוא שם לב **כי גם בבתי
ה[חרדים](https://www.hamichlol.org.il/%D7%97%D7%A8%D7%93%D7%99%D7%9D)**</span>** <span dir="rtl">האנשים
והנשים מזמרים יחד [זמירות
שבת](https://www.hamichlol.org.il/%D7%96%D7%9E%D7%99%D7%A8%D7%95%D7%AA_%D7%A9%D7%91%D7%AA)</span>.**
<span dir="rtl">וכששאלם על פי מי הם נוהגים כך, ענו לו כי כך פסקו להם
הרב [עזריאל
הילדסהיימר](https://www.hamichlol.org.il/%D7%A2%D7%96%D7%A8%D7%99%D7%90%D7%9C_%D7%94%D7%99%D7%9C%D7%93%D7%A1%D7%94%D7%99%D7%99%D7%9E%D7%A8)</span> <span dir="rtl">והרב [שמשון
רפאל
הירש](https://www.hamichlol.org.il/%D7%A9%D7%9E%D7%A9%D7%95%D7%9F_%D7%A8%D7%A4%D7%90%D7%9C_%D7%94%D7%99%D7%A8%D7%A9)
\[נאו אורתודוקסיה גרמנית, נפטר 1888\].</span>

<span dir="rtl">הרב וינברג מצדיק היתר זה, על פי דעות
ה[ראשונים](https://www.hamichlol.org.il/%D7%A8%D7%90%D7%A9%D7%95%D7%A0%D7%99%D7%9D)</span> <span dir="rtl">הפוסקים
שהאיסור חל רק כאשר השומע מתכוון ליהנות מקולה של האישה. בנוסף, השירה ביחד
גורמת שלא ניתן יהיה להבחין בקולה של אישה מסוימת. למעשה, הרב ויינברג פסק
להם כי יש להקל כדעת רבני גרמניה, במטרה לעורר את הבנים והבנות לאהבת התורה
העם והארץ ולשמור אותם
מ[התבוללות](https://www.hamichlol.org.il/%D7%94%D7%AA%D7%91%D7%95%D7%9C%D7%9C%D7%95%D7%AA)</span>.
<span dir="rtl">על פי פסק זה נהגו להקל גם בתנועת [בני
עקיבא](https://www.hamichlol.org.il/%D7%91%D7%A0%D7%99_%D7%A2%D7%A7%D7%99%D7%91%D7%90)</span>,
<span dir="rtl">למשל ב[צוות הווי בני
עקיבא](https://www.hamichlol.org.il/%D7%A6%D7%95%D7%95%D7%AA_%D7%94%D7%95%D7%95%D7%99_%D7%91%D7%A0%D7%99_%D7%A2%D7%A7%D7%99%D7%91%D7%90)</span>.

<span dir="rtl">אז איך הגענו עד הלום...</span>

<u>YNET 17/11/2011</u>

<span dir="rtl">רב השומרון וראש ישיבת ההסדר באלון
מורה,</span> <span dir="rtl">[אליקים
לבנון](https://www.ynet.co.il/articles/0,7340,L-4040414,00.html),</span>
<span dir="rtl">מזהיר כי אם צה"ל יאמץ את ההמלצות המסתמנות של הוועדה
שהקים הרמטכ"ל, לפיהן יחויבו חיילים דתיים להשתתף בטקסים רשמיים שבהם
יש</span> <span dir="rtl">[שירת
נשים](https://www.ynet.co.il/articles/0,7340,L-4119654,00.html),</span>
<span dir="rtl">רבנים רבים ינחו את תלמידיהם לנטוש אירועים אלה, **"גם אם
בשל כך יועמדו מול כיתת יורים**</span>**". **

<span dir="rtl">וזוהי כמובן, הגישה הקיצונית ביותר האפשרית. שמיעת שירת
נשים, מתווספת לשלושת המצוות של "ייהרג ולא יעבור"....  
הסיבה, כמובן, איננה צניעות, אלא הרצון של "רב השומרון" וחבריו לשלוט
בצה"ל. מובהק למדי.</span>

<span dir="rtl">וזה ממשיך:</span>

<span dir="rtl"><u>וואלה, אפריל 2023</u></span>

<span dir="rtl">יותר מ-1,000 הפגינו נגד הפקודה שנתנה לחיילות **לא לשיר
בתורנות מטבח**, בעקבות דרישה של חיילים דתיים, בהפגנה תחת הכותרת "קול
באישה זכותה. "לכולן מותר לשיר בכל עת", אמרה אחת המפגינות. בצה"ל אמרו כי
המקרה תוחקר, והנהלים חודדו: "אנו מצרים על חוסר
הנעימות</span>"<span dir="rtl">.</span>

<span dir="rtl">עד המאה העשרים, התנהלו השקפות השונות במקביל, בתוך היהדות
האורתודוקסית. היום, כמובן, מתקרבים להתפוצצות, בעקבות התפתחות
האורתודוקסיה הלאומנית.</span>

<span dir="rtl">אבל, כמו שלמדנו באיסורים אחרים, כאשר מגזימים צריך לבצע
"עקיפות", ובעיקר כאשר הציבור הדתי, ואפילו המסורתי, לא יכול לעמוד
בגזירה.</span>

<span dir="rtl">לעזרת הפוסקים המקלים באה הטכנולוגיה.</span>

<span dir="rtl"><u>קטע מתוך "שירת נשים", גל גל, 2019. מתוך אתר "אוצר
החכמה".</u></span>

<span dir="rtl"><u>שמיעת קול אשה ברדיו</u></span>

<span dir="rtl">לפי כל האמור לעיל, בוודאי שאסור לאדם לשמוע אשה שרה, אמנם
יש מקרים חריגים, כמו למשל בשולחן שבת, שמותר לבני המשפחה לשיר יחד (רמ''א
עה, ג).</span>

<span dir="rtl">האם מותר לשמוע שירת אשה דרך הרדיו? מצד אחד, מדובר בקול
אשה, והחשש מהרהורי עבירה קיים. מצד שני, אפשר שבגלל שהקול עובר דרך הרדיו
ולא מדובר בקול המקורי של הזמרת, יהיה מותר לשמוע. למעשה, מצאנו בכך שלוש
דעות:</span>

<span dir="rtl">א. הדעה המחמירה ביותר, נמצאת בשבט הלוי (ג, קפא) ובחלקת
יעקב (או''ח קסג). הם סברו, שמכיוון שגם דרך הרדיו אפשר להבחין שמדובר בקול
אשה, עדיין יש חשש להרהורי עבירה, וחכמים שאסרו אסרו בכל עניין בלי
לחלק.</span>

<span dir="rtl">.....</span>

<span dir="rtl">ב. הדעה האמצעית מחלקת בין מקרה שבו השומע ראה את תמונת
הזמרת בעבר, למקרה שהוא לא ראה במידה והשומע יודע איך הזמרת נראית, אז אסור
לשמוע אותה שרה אפילו ברדיו, משום שיש חשש שהוא יהרהר בה כאשר הוא שומע
אותה.</span>

<span dir="rtl">....</span>

<span dir="rtl">ג. הדעה המקילה ביותר, היא דעתם של הרב אלישיב והרב עובדיה
(מובאים ביביע אומר או''ח ט, קח). הם סברו, שאפילו אם השומע יודע איך הזמרת
נראית, עדיין אפשר לשמוע אותה שרה ברדיו. מה סברתם?</span>

<span dir="rtl">הרב אלישיב טען, שכל מה שאסרו לשמוע קול אשה מחשש להרהורי
עבירה, זה רק את הקול שלה ממש. הקול שנשמע ברמקול או ברדיו הוא לא ממש קולה
של האשה, אלא חיקוי של הקול באמצעות גלי חשמל, ולכן אין בעיה לשמוע
אותו.</span>

<span dir="rtl">הרב עובדיה הוסיף, שגם אם נאמר שאפילו ברמקול קודם כל,
אפשר שהאיסור לשמוע קול אשה, הוא רק אשה שראה אותה ממש, אבל אם הוא ראה
אותה בסרט או בתמונה, אפשר שלא כך אסרו.</span>

<span dir="rtl">כפי שראינו לעיל, רוב הפוסקים סוברים שהאיסור לשמוע קול
אשה הוא רק מדרבנן, לכן אפשר לסמוך על ההקלות הנ''ל, ולשמוע שירת נשים
באמצעות רמקול. יש לציין, שעל אף שבילקוט יוסף (או''ח עה) גם נקט להקל, הוא
כתב שטוב להחמיר...</span>

<span dir="rtl">הרב עובדיה מקל בדרך כלל, ולכן זה לא מפתיע שהוא מקל כאן,
אם כי גם הוא נשמע כמגמגם.</span>

<span dir="rtl">אבל הרב יוסף שלום אלישיב היה, למעשה, מנהיג הציבור הליטאי
(מנהיג רוחני ולא פוליטי, מה שנקרא "פוסק הדור"). הוא נחשב לשמרן ביותר,
והתנגד לכל לימוד מקצוע אקדמי לחרדים.</span>

<span dir="rtl">ריבוי הדעות בנושא זה לא מאפשר לנו לדעת אם, וכיצד, מותר
לנו לשמוע שירת נשים. אנחנו במצוקה, לכן, כדאי להיכנס לשאלות ותשובות של
רבנים ברשת, שם יש בלי סוף תשובות נחמדות.</span>

**<span dir="rtl">שאלה</span>**

<span dir="rtl">בס"ד אני קבלתי על עצמי לא לשמוע שירת נשים כלל וכשאני
באוטובוס או בטרמפ הרבה פעמים יש ברדיו שירת נשים. לרוב יש לי נגן עם שירים
חסידים שאני שומע באוזניות, אבל מה לעשות בספירת העומר שאסור שירים, מה
עדיף לשמוע שירים חסידים בכוונה, או בעל כרחי ללא הנאה, שירת נשים?</span>

**<span dir="rtl">תשובה</span>**

<span dir="rtl">שלום. הכנס לנגן שיעורים, ותקשיב בנסיעות כך תמנע מאיסורים
ותוסיף לעצמך זכויות שבוע טוב.</span>

<span dir="rtl">וזוהי פרשנות טובה לדברי חז"ל (פרשנות שלי): "תלמוד תורה
כנגד הכל...".</span>

<span dir="rtl">על כל שאלה ששואלים אותך, תמליץ על לימוד תורה
כתשובה...</span>

<span dir="rtl">אחרי כל הקנאים, נחזור מעט לשירת נשים במאה העשרים.</span>

<span dir="rtl">היו לא מעט זמרות יהודיות גם באירופה, וגם בארצות האסלאם
כמו עירק, מצרים, תוניס ומרוקו.</span>

<span dir="rtl">אבל, רובן היו חילוניות, ואולי מסורתיות.</span>

<span dir="rtl">הואיל והזכרנו לעיל שירת נשים במרוקו, אי אפשר שלא להזכיר
את זוהרה אלפאסיה.</span>

<table>
<colgroup>
<col style="width: 100%" />
</colgroup>
<thead>
<tr>
<th style="text-align: right;"><span dir="rtl">זֹוהָרָה אַלְפַסִיָה</span><br />
<span dir="rtl">זַמֶרֶת הֶחָצֵר אֵצֶל מֺחַמַד הַחֲמִישִׁי בְּרַבָּת בְּמָרוֹק</span>.<br />
<span dir="rtl">אוֹמְרִים עָלֶיהָ שֶׁכַּאֲשֶׁר שָׁרָה</span>,<br />
<span dir="rtl">לָחֲמּו חַיָלִים בְּסַכִּינִים</span><br />
<span dir="rtl">לְפַלֵס דֶרֶך בֶּהָמוֹן</span><br />
<span dir="rtl">לְהַגִיעַ אֶל שּׁוּלֵי שִּׂמְלָתָּה</span><br />
<span dir="rtl">לְנַשֵּׁק אֶת קְצוֹת אֶצְבָּעוֹתֶיהָ</span><br />
<span dir="rtl">לָשִׁיֵּם כֶּסֶף רִיָאל לְאוֹת תוֹדָה</span><br />
<span dir="rtl">זוֹהָרָה אַלְפַסִיָה</span><br />
<span dir="rtl">הַיוֹם, נִּתָן לִמְצֹא אוֹתָּה</span><br />
<span dir="rtl">בְּאַשְׁקְלוֹן, בְּעַתִּיקוֹת ג', לְיַד לִשְׁכַּת הַסַעַד</span></th>
</tr>
</thead>
<tbody>
</tbody>
</table>

<span dir="rtl">הזמרת הזאת, נולדה בעיר מרוקאית קטנה, ליד הרי האטלס
במרוקו, למשפחה ענייה, בשנת 1904 בערך (לא תמיד ידועה שנת הלידה אצל יהודים
מאזורים אלה). היא נפטרה ב 1994 בישראל (אשקלון). היום היא ידועה בארץ
בעיקר בגלל שירו של ארז ביטון, הנלמד בבתי הספר:  
</span>

<span dir="rtl">מאמר גדול על חייה ניתן למצוא באתר:</span>

<https://www.haaretz.co.il/gallery/music/2016-11-17/ty-article-magazine/.premium/0000017f-e06c-d568-ad7f-f36ffa830000>

<span dir="rtl"><u>מאת בן שלו, עיתון "הארץ", 2016.</u></span>

<span dir="rtl">בילדותה שרה בבית הכנסת בפאס, ובשנות השלושים והארבעים
הייתה אחת הזמרות המפורסמות במרוקו ואלג'יר, ואף הוזמנה לשיר פעם אחת
בארמון המלך מוחמד החמישי.  
ארז ביטון בשירו מגזים גם בגדולתה שם וגם בעליבותה כאן, לצורך
השירה.</span>

<span dir="rtl">אבל כך מספר עליה פרופ' יוסף שטרית:</span>

"<span dir="rtl">היא פרצה</span> “Out of the blue <span dir="rtl">אומר
פרופ' יוסף שטרית, חוקר שירת היהודים במרוקו. ”נשים יהודיות במרוקו שרו כל
השנים, כל הדורות, אבל רק בתוך המשפחה. הן אלה שהיו אחראיות על הבידור
בחתונות. לא היו זמרים מקצועיים. כך שמקומה של האשה בשירה היה חשוב מאוד.
החידוש של זוהרה אלפסיה היה שהיא נהפכה לדמות ציבורית. היא היתה הזמרת
הראשונה שהופיעה מחוץ לקהילה שלה ולמשפחה שלה. מהבחינה הזאת היא קידמה את
מעמד הנשים במרוקו, לא רק נשים יהודיות אלא בכלל. גם נשים מוסלמיות לא שרו
מחוץ לחוג המשפחה. היא פרצה את הדרך הזאת</span>".

<span dir="rtl">בארץ התעניינו בה הרבה פחות, אם כי היא שרה גם כאן.</span>

<span dir="rtl">המעניין הוא שלא מצאתי בכל המאמר הארוך אפילו שורה אחת על
התנגדות לשירת זמרת בפומבי, למרות שהקהילה המרוקאית, לפחות אז, הייתה
מסורתית ביותר.</span>

<span dir="rtl">ואולי לרבני ימינו שאלוהיהם אוסר עליהם שמיעת אישה שרה, אם
בגלל חששם מהרהורי עבירה, ואם בגלל תאוותם להשתלט על צה"ל, התכוון הנביא
ישעיהו:</span>

<u><span dir="rtl">ספר ישעיה פרק א</span></u>

<span dir="rtl">(ד) הוֹי גּוֹי חֹטֵא עַם כֶּבֶד עָוֹן זֶרַע מְרֵעִים בָּנִים מַשְׁחִיתִים עָזְבוּ
אֶת יְהֹוָה נִאֲצוּ אֶת קְדוֹשׁ יִשְׂרָאֵל  
**נָזֹרוּ אָחוֹר:**</span>
