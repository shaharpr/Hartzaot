<span dir="rtl"><u>התפתחויות בהלכה – זרע לבטלה</u></span>

<span dir="rtl"><u>מתוך הויקיפדיה</u></span>

<span dir="rtl">הוצאת שכבת זרע לבטלה (בראשי תיבות: הוז"ל או שז"ל; נקרא
גם כן "החטא הידוע")</span> <span dir="rtl">הוא
מונח [הלכתי](https://he.wikipedia.org/wiki/%D7%94%D7%9C%D7%9B%D7%94)</span> <span dir="rtl">המתייחס
ל[שפיכת](https://he.wikipedia.org/wiki/%D7%A9%D7%A4%D7%99%D7%9B%D7%94)</span> [<span dir="rtl">נוזל
זרע</span>](https://he.wikipedia.org/wiki/%D7%A0%D7%95%D7%96%D7%9C_%D7%96%D7%A8%D7%A2) <span dir="rtl">שלא
במסגרת [יחסי
מין](https://he.wikipedia.org/wiki/%D7%99%D7%97%D7%A1%D7%99_%D7%9E%D7%99%D7%9F)</span> <span dir="rtl">עם
אישה, על
ידי [אוננות](https://he.wikipedia.org/wiki/%D7%90%D7%95%D7%A0%D7%A0%D7%95%D7%AA),
[קרי
לילה](https://he.wikipedia.org/wiki/%D7%A7%D7%A8%D7%99_%D7%9C%D7%99%D7%9C%D7%94)</span> <span dir="rtl">או [משגל
נסוג](https://he.wikipedia.org/wiki/%D7%9E%D7%A9%D7%92%D7%9C_%D7%A0%D7%A1%D7%95%D7%92).
בשיח ההלכתי מכונה שפיכה זו גם בשם "פגם הברית", והדרכים להימנע ממעשה זה
קרויות "שמירת הברית". מכך, [חזרה
בתשובה](https://he.wikipedia.org/wiki/%D7%97%D7%96%D7%A8%D7%94_%D7%91%D7%AA%D7%A9%D7%95%D7%91%D7%94)</span> <span dir="rtl">ממעשה
זה קרויה "תיקון הברית". המשנה והתלמוד מורים להימנע ממצבים העלולים לגרום
להוצאת זרע לבטלה<sup>, </sup></span> <span dir="rtl">ו[ספר
הזוהר](https://he.wikipedia.org/wiki/%D7%A1%D7%A4%D7%A8_%D7%94%D7%96%D7%95%D7%94%D7%A8)</span> <span dir="rtl">מחמיר
מאוד ביחסו למעשה זה.</span>

<span dir="rtl">קטע זה העליתי, בעיקר בגלל שפע המונחים הקשורים בנושא.
ואפילו שפע המונחים, מדגישים את הדרמה, הפחד, הדאגה, שהנושא הזה הטיל,
ומטיל עד היום, על שומרי המצוות.</span>

<span dir="rtl">שהרי ידוע, שנושא שאנו מפחדים ממנו, או סולדים ממנו,
"מייצר" כינויים תחליפיים במשך הזמן, כאילו המילה עצמה יש בה כדי לסכן
אותנו (למשל כל המילים השקולות לסרטן).</span>

<span dir="rtl">צריך להוציא מהרשימה של הויקיפדה את "קרי הלילה", שהוא
אינו בכלל עבירה (כי אין בו כוונה), והוא שייך יותר לענייני טומאה וטהרה,
או לכל היותר לשגגה, ולא נעסוק בו.</span>

<span dir="rtl">הנושא כולו הוא נושא רחב, וקשה לסכם אותו בקצרה מפני שהוא
שייך לא רק להלכה היהודית אלא גם לתפיסות שונות של תרבויות אחרות, ואפילו
לרפואה. נעשה כמיטב יכולתנו.</span>

<span dir="rtl">לפני שנעסוק בנושא זה, שהוא אולי אחד הנושאים האחראים
לפגיעה פסיכולוגית קשה באלפים רבים של בחורי ישיבה, או דתיים בכלל, נברר את
אחת השגיאות המעניינות בשפה העברית, שנובעת מהרמה הנמוכה של הבנת הביולוגיה
בימים קדומים, ושיש לה, לדעתי, קשר עמוק לתפיסת החטא בנושא זה.</span>

<span dir="rtl">להלן תיאור הפריה דו-מינית בצמח</span> :

<img src="יא. התפתחויות בהלכה - זרע לבטלה/media/image1.jpeg"
style="width:7.87361in;height:5.03889in"
alt="Fertilization in Plants, Definition, Process and its Types_30.1" />

<span dir="rtl">**גרגיר אבקה** בפרח</span>

<span dir="rtl">חודר לעלי בפרח אחר או באותו פרח.</span>

<span dir="rtl">מתאחד גנטית (איחוד של ה</span> DNA<span dir="rtl">) עם
ביצית הזרע שבתוך העלי.</span>

<span dir="rtl">מתפתח **זרע** וסביבו פרי.</span>

<span dir="rtl">מהזרע צומח צמח חדש.</span>

<span dir="rtl"><u>הפריה של בני אדם:</u></span>

<span dir="rtl">**הזרע** הגברי</span>

<span dir="rtl">מגיע לביצית הנשית</span>

<span dir="rtl">מתאחד גנטית.</span>

<span dir="rtl">מתפתח **עובר**</span>

<span dir="rtl">ממנו מתפתח אדם חדש.</span>

<span dir="rtl">לא הבאתי נושא זה כדי ללמד ביולוגיה, אלא כדי להדגיש שגיאה
מעניינת בלשון העברית, שהיא לא מקרית אלא תוצאה של ידע נחות, וייתכן שיש לה
תוצאות לא פשוטות מהצד השני.</span>

<span dir="rtl"><u>נייצר הקבלה נכונה בין מונחי הצמח למונחי
האדם</u>:</span>

| <span dir="rtl"><u>צמח</u></span>  | <span dir="rtl"><u>אדם</u></span>  |
|------------------------------------|------------------------------------|
| **<span dir="rtl">אבקה</span>**    | **<span dir="rtl">זרע</span>**     |
| <span dir="rtl">עלי</span>         | <span dir="rtl">רחם</span>         |
| <span dir="rtl">ביצית הזרע</span>  | <span dir="rtl">ביצית נשית</span>  |
| <span dir="rtl">הפריה גנטית</span> | <span dir="rtl">הפריה גנטית</span> |
| **<span dir="rtl">זרע</span>**     | **<span dir="rtl">עוּבַּר</span>**    |

<span dir="rtl"><u>שימוש שונה במילה "זרע" והתוצאה: התייחסות תרבותית לזרע
הגברי האנושי, כאילו הוא עוּבַּר.</u></span>

<span dir="rtl"><u>מכאן שהשחתת זרע הוא נושא הקרוב מאוד לנושא ההפלות
הרצוניות.</u></span>

<span dir="rtl">התפיסה הפרימיטיבית הזאת, שהזרע הגברי מקביל לזרע בצומח,
והוא העובר של היצור האנושי, שהתפתחה עוד אצל היוונים, נובעת מאי הכרת
הביצית הנשית ותהליך ההפריה בכלל. ואם לא מתקיימת הפריה כלל אצל האדם,
**והזרע הוא העובר,** יחסי המין נועדו רק להעביר אותו אל הרחם, שהיא מקום
גידולו של העובר.</span>

<span dir="rtl">מבחינה ביולוגית, לפי התפיסה הזאת, רחם האישה הוא רק
"המיכל" שבו מתפתח העובר, אם כי, בלית ברירה הסכימו הקדמונים שגם הרחם
המגדל מעניק כמה תכונות ליילוד...</span>

<span dir="rtl">מתפיסה זו נוצרה גם השגיאה הלשונית המשתמשת במילה "זרע"
לשני אובייקטים שונים לחלוטין בתפקודם. הזרע הצמחי, הוא עוּבַּר, הוא פרי
הזיווג. ואילו הזרע הגברי מקביל לאבקה הצמחית, טרם הזיווג.</span>

<span dir="rtl">לא לחינם נעמוד על שגיאה היסטורית זו מפני שיש לה השפעה
תרבותית משמעותית. כאשר, לראשונה מתייחסת המסורת התייחסות של ממש לנושא
האוננות, בתלמוד, קל להרגיש בתפיסה שתארנו:</span>

<u><span dir="rtl">תלמוד בבלי מסכת נדה דף יג/א</span></u>

<span dir="rtl">דאמר רבי יוחנן: כל המוציא שכבת זרע לבטלה חייב מיתה.
שנאמר וירע בעיני ה' (את) אשר עשה וימת גם אותו.\[מייד נתייחס להערה זו\]
רבי יצחק ורבי אמי אמרי: **כאילו שופך דמים** שנאמר "הנחמים באלים תחת כל
עץ רענן **שוחטי הילדים** בנחלים תחת סעיפי הסלעים" (ישעיהו נ"ז ה') אל
תקרי שוחטי אלא סוחטי...</span>

<span dir="rtl">רבי יוחנן מרמז לספר בראשית. רבי יצחק הולך הרבה יותר
רחוק...</span>

<span dir="rtl">המילה "אוננות" מקורה בספר בראשית. האם בספר בראשית יש
התייחסות לאוננות?</span>

<u><span dir="rtl">ספר בראשית פרק לח</span></u>

<span dir="rtl">(ו) וַיִּקַּח יְהוּדָה אִשָּׁה לְעֵר בְּכוֹרוֹ וּשְׁמָהּ תָּמָר</span>:

<span dir="rtl">(ז) וַיְהִי עֵר בְּכוֹר יְהוּדָה רַע בְּעֵינֵי יְהֹוָה וַיְמִתֵהוּ יְהֹוָה</span>:

<span dir="rtl">(ח) וַיֹּאמֶר יְהוּדָה לְאוֹנָן בֹּא אֶל אֵשֶׁת אָחִיךָ וְיַבֵּם אֹתָהּ וְהָקֵם זֶרַע
לְאָחִיךָ</span>:

<span dir="rtl">(ט) וַיֵּדַע אוֹנָן כִּי לֹּא לוֹ יִהְיֶה הַזָּרַע וְהָיָה אִם בָּא אֶל אֵשֶׁת אָחִיו
וְשִׁחֵת אַרְצָה לְבִלְתִּי נְתָן זֶרַע לְאָחִיו</span>:

<span dir="rtl">(י) וַיֵּרַע בְּעֵינֵי יְהֹוָה אֲשֶׁר עָשָׂה וַיָּמֶת גַּם אֹתוֹ:</span>

<span dir="rtl">אפילו חלק מהרבנים מודים, שאונן הומת על ידי אלוהים, לא
בגלל חטא האוננות, אלא בגלל סירוב למלא את מצוות הייבום. ועובדה זו היא
פשוטו של מקרא. אבל מי שרוצה פרשנות אחרת מוצא אותה פה. עובדה, מכאן בה
המושג "אוננות"...</span>

<span dir="rtl">אבל, למרות שקשה מאוד לבסס את העבירה הזאת על התורה, כי
בשום מקום היא לא נזכרת מלבד בסיפור זה, וגם לא בנביאים ולא בכתובים, בכל
זאת בספרות חז"ל היא מופיעה כעבירה חמורה.</span>

<span dir="rtl">הנה עוד קטע מהבבלי, ושני קטעים דומים זה לזה מתקופת
הגאונים. אפשר והם מושפעים מהתלמוד.</span>

<u><span dir="rtl">תלמוד בבלי מסכת נדה דף יג/ב</span></u>

<span dir="rtl">ואמר ר' אלעזר מאי דכתיב ידיכם דמים מלאו? אלו המנאפים
ביד. תנא דבי רבי ישמעאל, לא תנאף, לא תהא בך ניאוף בין ביד בין
ברגל.</span>

<span dir="rtl"><u>כלה רבתי ב, ז: (מסכת קטנה שנכתבה בתקופת
הגאונים)</u></span>

<span dir="rtl">"תאנא דור המבול כולן מוציאין שכבת זרע לבטלה היו, הוו בהו
אצטגניני, אמרי: עלמא לא פחות משיתא אלפי שנין, לא נוליד, ואנן נחיה לעלמא
כוליה, אמר להם הקדוש ברוך הוא: שמתם עצמכם עיקר, הריני עוקר שמיכם שלא
תעלו בחשבון עולם. מנא הני מילי? דכתיב באונן (בראשית לח, ט): וְהָיָה אִם בָּא
אֶל אֵשֶׁת אָחִיו **וְשִׁחֵת אַרְצָה**, שהיה מחמם את עצמו ומוציא שכבת זרע לבטלה,
וכתיב בדור המבול (שם ו, יב): **כִּי הִשְׁחִית כָּל בָּשָׂר אֶת דַּרְכּוֹ עַל
הָאָרֶץ**</span>".<span dir="rtl">  
(זאת שיטה מדרשית של "גזירה שווה", הסקת מסקנות על פי מילה שווה או
דומה)</span>

<span dir="rtl"><u>פרקי דרבי אליעזר פרק כב: (מסתמך על אותו
מדרש)</u></span>

<span dir="rtl">"אמר להם נח: שובו מדרכיכם וממעשיכם הרעים, שלא יבוא עליכם
את מי המבול ויכרית כל זרע בני אדם. אמרו לו: הרי אנו מונעים עצמינו מפריה
ורביה שלא להוציא זרע בני אדם! מה היו עושין? היו משחיתין מקום זרעם על
הארץ, שלא להוציא זרע בני אדם, שנאמר (שם): וַיַּרְא אֱלוֹהִים אֶת הָאָרֶץ וְהִנֵּה
נִשְׁחָתָה</span>".

<span dir="rtl"><u>מאמר גדול וממצה על הנושא, נכתב על ידי תומר פרסיקו
(חוקר דתות מאוד ידוע) בבלוג שלו:</u></span>

[https://tomerpersico.com/tag/%D7%90%D7%95%D7%A0%D7%A0%D7%95%D7%AA/page/2<span dir="rtl">/</span>](https://tomerpersico.com/tag/%D7%90%D7%95%D7%A0%D7%A0%D7%95%D7%AA/page/2/)

<span dir="rtl">ממנו אקח גם משהו מדבריו, וגם ציטוטים שהוא מצטט מאנשי דת
בעבר, כאשר לא הגעתי למקורות עצמם.</span>

<span dir="rtl">ומה בנוגע לאוננות? לכאורה, בעינוג העצמי בעיית השליטה
נפתרה: כאן זה רק אנחנו עם עצמנו. מדוע, אם כן, ההתעסקות האובססיבית עם
המעשה הזה? ברור לכל המעלעל בספרי הלכה שלא מדובר כאן בעוד עבירה מן
המניין, בחטא נוסף שעל אף שיש כמובן להימנע ממנו, זה לא סוף העולם אם
נופלים וחוטאים בו. הרי אפילו האיסור על גנבה למשל, שהוא כמובן אחד מעשרת
הדיברות, זכה לפחות התייחסות, וודאי שעורר פחות אימה. כי כשהדברים מגיעים
לאוננות ברור שמדובר בלא פחות מפשע חמור כנגד השמיים, בקטסטרופה בעלת
מימדים קוסמיים, במגה-פיגוע בלבו של האל עצמו</span>.

<span dir="rtl">אז איך קורה שדורות של רבנים, כמרים וסמכויות דתיות אחרות
מקדישים כל כך הרבה זמן למלחמה (האבודה מראש כמובן) להדביר את המנהג הבסך
הכל די מינורי הזה? מישהו מסוגל להעלות על דעתו את הסיבה שבעטיה ספר הזוהר
כותב שעל החטא הזה לא תיתכן תשובה, שבגללה ה"שולחן ערוך" מגדיר אותו כעבירה
החמורה ביותר בתורה?
ולמה [כותב](http://www.atzat-nefesh.org/an/observance/faq1.asp)</span> <span dir="rtl">הרב
אבינר שבמלחמה נגד האוננות "מתקדש שמו \[של הקב"ה\] בעולם"?!? ואיך יכול
להיות שבכתבים נוצריים רבים האוננות מוגדרת כחטא עצום שהוא "בניגוד לדרך
הטבע" (שטות מוחלטת, כידוע לכל בעל כלב)? מה יכולה להיות הסיבה לטירוף
הזה</span>?

<span dir="rtl">ההסבר שלו, הוא, שהדתות המונותיאיסטיות דורשות **שליטה של
האדם בגופו**. האדם הוא רע מיסודו, או, לפחות יצריו גוררים אותו אל הרע.
הוא חייב לשלוט בייצר.</span>

<span dir="rtl">האוננות, כביכול, ניתנת לשליטה, היא נעשית על ידי הגבר
עצמו (אוננות נשים היא בעיה דומה אבל עוסקים בה פחות). ואם היא ניתנת
לשליטה ואינה נשלטת... אז נשלפות כל החרבות....</span>

<span dir="rtl">לגבי הנצרות הוא מעיר:</span>

<span dir="rtl">לכן בנצרות האוננות היא חטא חמור, משום שהיא כל כולה מעשה
שטני. בכתבים נוצריים רבים האוננות נחשבת למעשה שהוא "בניגוד לדרך הטבע"
(שטות מוחלטת כמובן – בעלי חיים רבים מאוננים), וזהו אחד הדברים עליהם
מוזהרים מתבגרים בתוקף הרב ביותר על ידי הכמרים הקהילתיים</span>.

<span dir="rtl">אך הנצרות רואה במין בכלל בעייה, בעוד שהיהדות מצליחה לקדש
את "המין הנכון", אבל כמוה כנצרות, דורשת את השליטה המוחלטת.</span>

<span dir="rtl">הקבלה מחמירה מאוד את "סכנת האוננות":</span>

 <u>**<span dir="rtl">ר' יוסף הבא משושן</span>**, <span dir="rtl">אחד
מחבורת מחברי ספר הזוהר (המאה ה- 13 בצפון ספרד), כותב למשל (ספר טעמי
מצוות, מצווה מ')</span>:</u>

<span dir="rtl">סביב עטרה של ברית י' כיתות של מלאכי חבלה שהולכים לקטרג
ולהוציא ש"ז \[שכבת זרע\] לבטלה, וכשיוצא אותו ש"ז באים ומתעטפים בו
**ונברא בו שד אחד**</span>**.**

<span dir="rtl"><u>ומשה דה לאון (מהחשוב במחברי "הזוהר"), המאה
ה-13.</u></span>

<span dir="rtl">והסוד בזה הוא דבר עמוק בסוד חכמי עליון הקדמונים, אמרו כי
המוציא זרע לבטלה הוא נותן כח ועזר לצד אל אחר (הסטרא אחרא, השטן), והצד
ההוא מקבל עניין תאוותו מתוך המקום ההוא שהוא סוד שמו יתעלה. והוא נותן כוח
ועזר למולו ובסיבה זאת מתפשטת הטומאה ומתארכת לעולם</span>.

<span dir="rtl">ובמאה ה-16 אצל האר"י הקדוש ותלמידיו, מצבנו לא טוב
יותר...</span>

<span dir="rtl">וכך כותב חיים ויטאל, שהוא למעשה כותב את תורת
האר"י.</span>

<span dir="rtl">נמצא שהמוציא שז"ל \[=שכבת זרע לבטלה\] גורם שאותם טיפות
של הנשמות, שעתידות לצאת ממנו בבחינת בנים, שיתערבו בס"א \[=סטרא אחרא\]
ושם יתלבשו בגופות הנעשות מסטרא דנחש אשת זנונים. ונמצא שהפך והחזיר הקדושה
אל הטומאה והטוב אל הרע. (שער הכוונות, דרוש ז')</span>

<span dir="rtl">(נשים לב, שוב, שהזרע הוא עובר, כי עתודות לצאת ממנו
נשמות...)</span>

<span dir="rtl">בסקירה היסטורית, בעיקר על פי ספרו של שילה פכטר: "שמירת
הברית: לתולדותיו של איסור הוצאת זרע לבטלה", מתאר תומר פרסיקו כך (בקצרה,
אצלנו...):</span>

<span dir="rtl">במקרא אין התייחסות מפורשת לנושא. גם לא בימי בית שני,
בספרות החיצונית וכו'.</span>

<span dir="rtl">לראשונה, התלמוד מתייחס לנושא, אך למרות האיסור החמור, יש
בו גם גישה מעשית יותר.</span>

<span dir="rtl">הרמב"ם רואה את החטא ב"הרהורי עבירה" וכרגיל, מתרחק
מהסברים מיסטיים, אך משתמש בלשון קשה.</span>

**<span dir="rtl">מהפך אמיתי מתחיל עם הקבלה, ששם הנושא הופך מפלצתי, גם
יוסף קארו ב"שולחן ערוך" שהוא ספר הלכתי יורש את הגישה הזאת, ומאז נכתבים
ספרים שלמים רק על נושא זה.</span>**

<span dir="rtl">החסידות מרככת מעט את הנושא.</span>

<span dir="rtl">ובימינו אנחנו רואים גם את מרכזיותו וגם את נזקי העיסוק
הרבני בו.</span>

<span dir="rtl">עד כאן תומר פרסיקו.</span>

<span dir="rtl">וכאן המקום להעיר, שהאיסלאם דווקא, למרות שגם שם הנושא הוא
חטא, מתייחס אליו בסלחנות יחסית. ואני מצטט מאתר המכנה עצמו "המרכז האירופי
ללימודי האיסלאם", ובו מאמרים רבים על האיסלאם, אולי מאותו אדם "עבד
אל-רחמן בן עבד אל-כרים אל שיח'ה", אבל מתורגמים לשפות רבות ביניהן עברית.
(ייתכן שכל האתר הוא בלוג פרטי, אבל מלא אינפורמציה).</span>

[https://knowingallah.com/he/articles<span dir="rtl">/</span>](https://knowingallah.com/he/articles/)

<span dir="rtl">בתוך מאמר של למעלה משלושים עמודים על "האיסלאם והמין"
נכתבות שתי השורות בענייננו:</span>

<span dir="rtl">ועל אף שהאיסלאם אוסר מילוי יצר המין בדרך לא ישרה, הרי
הוא התיר בתנאים מוגבלים לאנשים לאונן כדי זה הוא הרע במיעוטו</span>.
<span dir="rtl">(המתרגם רצה לומר "כאשר" במקום "כדי זה").</span>

<span dir="rtl">אם כן, לדעת תומר פרסיסקו, למרות שהנושא העסיק חכמים בכל
הדורות, הוא היה על אש נמוכה, ורק בחמש מאות השנים האחרונות מאז ההשפעה
הגדולה של הקבלה הפך "למפלצת".</span>

<span dir="rtl">ואכן, ספר "הזוהר" לא מרחם:</span>

<span dir="rtl"><u>זוהר בראשית קפח (תרגום)</u></span>

<span dir="rtl">ובוא ראה, בכל אלו החטאים שאדם נטמא בהם בעולם הזה, החטא
שנטמא האדם בו יותר הן בעולם הזה והן בעולם הבא, מי ששופך זרעו לבטלה
ומוציא זרעו בחינם...</span>

<span dir="rtl">משום זה אינו נכנס לפרגוד ואינו רואה פני עתיק יומין...
ובגין כך כתיב (ישעיהו א', ט"ו) ידיכם דמים מלאו....</span>

<span dir="rtl"><u>זוהר בראשית ריט (תרגום)</u></span>

<span dir="rtl">שהרי למדנו, כל המוציא זרעו לבטלה נקרא רע ואינו רואה פני
שכינה....</span>

<span dir="rtl">**ואותו מענישים בעולם האמת יותר מכולם**.</span>

<span dir="rtl">.... וכולם עולים והוא אינו עולה. ואף תאמר שאר החוטאים
**שרצחו בני אדם**, איך אמרו **רק לגבי המשחית זרעו** שהוא אינו עולה? **הם
הרגו אנשים אחרים וזה הרג בניו ממש ושפך דם רב...**</span>

<span dir="rtl">(שוב נזכיר את תפיסת הזרע כעובר, שסקרנו בתחילת
ההרצאה)</span>

<span dir="rtl"><u>ועל סמך זה כותב "השולחן ערוך"</u></span>

<span dir="rtl">אסור להוציא שכבת זרה לבטלה, **ועון זה חמור מכל עבירות
שבתורה**.</span>

<span dir="rtl">במאתיים השנים האחרונות ניתן לקרוא עמדות קיצוניות ביותר
ומתונות יותר, שהן בדרך כלל צפויות, בהתאם לקנאות הדתית בכלל.</span>

<u><span dir="rtl">ספר קצור שו"ע - סימן קנא - אסור הוצאת זרע לבטלה
ותקונים</span> <span dir="rtl">(שלמה גאנפריד 1864)</span></u>

<span dir="rtl">\[א\] אָסוּר לְהוֹצִיא זֶרַע לְבַטָּלָה. וְעָווֹן זֶה חָמוּר מִכָּל עֲבֵרוֹת
שֶׁבַּתּוֹרָה וְאֵלּוּ שֶׁמְּנָאֲפִים בַּיָּד וּמוֹצִיאִים זֶרַע לְבַטָּלָה, לֹא דַּי לָהֶם שֶׁאִסּוּר גָּדוֹל הוּא,
אֶלָּא שֶׁהָעוֹשֶֹה זֹאת הוּא בְּנִדּוּי, וַעֲלֵיהֶם נֶאֱמַר, יְדֵיכֶם דָּמִים מָלֵאוּ, **וּכְאִלּוּ הוֹרֵג אֶת
הַנֶּפֶשׁ**. וּרְאֵה מַה שֶּׁכָּתַב רַשִׁ"י (רַבֵּנוּ שְׁלֹמֹה יִצְחָקִי) בְּפָרָשַׁת וַיֵּשֵׁב, בְּעֵר וְאוֹנָן שֶׁמֵּתוּ
בְּחֵטְא זֶה. וְלִפְעָמִים בְּעֹנֶשׁ זֶה, חַס וְשָׁלוֹם, **בָּנָיו מֵתִים כְּשֶׁהֵם קְטַנִּים אוֹ שֶׁיִּהְיוּ
רְשָׁעִים וְהוּא בָּא לִידֵי עֲנִיּוּת:**</span>

<span dir="rtl">איומים לא קלים.</span>

<span dir="rtl"><u>הרב חיים יוסף ווייס, חסידות סאטמר,
אנטוורפן</u></span>

**<u>"<span dir="rtl">קדושה ושמירה" (אוננות)</span></u>**

"<span dir="rtl">העוון החמור ביותר הוא שפיכת זרע לבטלה. ובזמננו זה, יש
לדאבוננו חולי נפש (אפילו בישיבות קדושות) המסיתים לדברים אלו רחמנא
ליצלן... וכדי שלעולם לא ייכשל בעוון זה, יש לאב או למחנך להזהירו בילדותו
לבל ייגע באיברו, או למטה מטבורו, לעולם חס וחלילה</span>".

 

<span dir="rtl">מלבד הקנאות, הוא מגלה לנו שיש מרד גם "בישיבות הקדושות
ביותר".</span>

<span dir="rtl">אבל, נראה שבכל הדורות, החומרה הזאת היא "מקבילה" לרמת
החומרות שנקבעות על ידי הזרם המרכזי של הפוסקים. כלומר, יש פוסקים שנצמדים
לעוצמת החומרה של עבירה זו, ויש שעוקפים אותה על ידי עבירות אחרות.</span>

<span dir="rtl">הרי שלושת העבירות החמורות ביותר הן אלו של "ייהרג ולא
יעבור":</span>

<span dir="rtl">עבודה זרה, שפיכות דמים, גילוי עריות.</span>

<span dir="rtl">ב"ספר חסידים" (כנראה, 1200 בערך, אשכנז) למשל, נכתב,
**שעדיפה העבירה הזאת על יחסי מין עם אשת איש...** זוהי העמדה המקלה, למשל,
של האיסלאם.</span>

<span dir="rtl">מגדיל הרב קוק, העוקף בחכמתו את הבעיה, על ידי כך שאם על
ידי האוננות נמנעת עבירה אחרת, **הרי זה כבר לא "לבטלה"...** בצורה זו הוא
מתייחס בקלות יחסית לעבירה ובו זמנית הוא נמנע מויכוח עם "השולחן ערוך"
הטוען שזו העבירה החמורה ביותר...</span>

<span dir="rtl">והנה הפלפול הנדרש של הרא"ה קוק:</span>

<span dir="rtl"><u>מתוך "הרחבות לפניני הלכה" ברשת</u></span>

<span dir="rtl">מרן הרב קוק (עזרת כהן לה) הסביר שאם יש תועלת בהוצאת
הזרע, אין זה נקרא לבטלה: "ובזה אתי שפיר מה שהקשה בבית שמואל בסי' כ"ג
סק"א, אהא דספר חסידים המובא בחלקת מחוקק שם, **שאם מתיירא שלא יכשל באיסור
אשת איש או נדה ח"ו,** טוב לו להוציא לבטלה ויתענה, וזהו נגד דברי השו"ע
דאיסורו חמור מכל עבירות שבתורה, וכתב דלאו דוקא הוא. ולפי דברינו יש לומר
דבאמת חמור הוא מכל העבירות, כדמשמע מדברי הזוהר שהוא מקור הלכה זו בשו"ע
כמבואר בב"י, אלא דגדר איסור זה הוא דוקא לבטלה בלא תועלת מצוה, וכאן שעושה
כדי להינצל מאיסור חמור, אין זה לבטלה, ונקלש איסוריה, מה שאין כן בעריות
וכל איסורי תורה, שבהם לא יש גדר זה בין לבטלה או לתועלת, דתמיד האיסור
עומד במקומו. אבל לפי שהכרח זה בא לו על ידי מה דנטה אחר יצרו, צריך
להתענות לכפרה. (בכל זאת הוא חוטא, אבל צום קצר יספיק לכפר על העוון הקל
יותר במקרה זה)</span>

<span dir="rtl">ראוי לציון ר' נחמן מברסלב. (תחילת המאה ה-19). כנראה מתוך
הבנה שאי אפשר להימנע מ"החטא הנורא", הבין ר' נחמן שרגשי האשמה מסוכנים
ביותר, ולכן חיבר את "התיקון הכללי"</span>

<span dir="rtl">ה**תיקון - הכללי**</span> <span dir="rtl">הוא כינוי
לקובץ של עשרה פרקי תהילים אשר נבחרו על ידי רבי נחמן מברסלב כתיקון ל"פגם
הברית". התיקון הכללי מהווה תמצות של
ספר [תהילים](https://www.tehillim-center.co.il/)</span> <span dir="rtl">עקב
היותו דוגם את כל לשונות השירה שבתהילים (אשרי, ברכה, משכיל, שיר,
ניצוח/למנצח, ניגון, תפילה, הודאה, מזמור, הללויה)</span>.

<span dir="rtl">אם חטאת, אינך צריך להתענות (לצום), וגם לא לחשוש מעונשה
של גיהנום. עליך לקרוא עשרה פרקים בספר תהילים, ו"פגם הברית" יתוקן. ייתכן
שר' נחמן הציל הרבה תלמידי ישיבות מרגשי אשמה קשים ביותר.</span>

<span dir="rtl"><u>בנוסף יש לנו גם תפילה לתיקון פגם הברית (ר' נחמן
מברסלב)</u></span>

<span dir="rtl">רִבּוֹנוֹ שֶׁל עוֹלָם, אֲבִי אָב הָרַחֲמָן, תִּמָּלֵא עָלַי בְּרַחֲמִים רַבִּים, וְתִמְחֹל
וְתִסְלַח לִי עַל כָּל פִּגְמֵי הַבְּרִית שֶׁפָּגַמְתִּי, וּתְזַכֵּנִי לְתִקּוּן הַבְּרִית קֹדֶש בִּשְׁלֵמוּת. וִיהִי
רָצוֹן מִלְּפָנֶיךָ אֲבִי אָב הָרַחֲמָן, שֶׁכָּל טִפָּה וְטִפָּה שֶׁיָּצְאָה מִמֶּנִּי לְבַטָּלָה מִיּוֹם שֶׁנִּבְרֵאתִי עַד
עַתָּה; בֵּין בְּגִלְגּוּל זֶה בֵּין בְּגִלְגּוּלִים אֲחֵרִים, בֵּין בְּאוֹנֶס בֵּין בְּרָצוֹן, בֵּין בְּשׁוֹגֵג
בֵּין בְּמֵזִיד, בֵּין עֵר בֵּין יָשֵׁן, בֵּין עַל יָדִי בֵּין עַל יְדֵי אֲחֵרִים, ....</span>

<span dir="rtl">שֶׁתַּחֲזִירָן לִמְקוֹמָן בִּמְקוֹם הַקֹּדֶש, וְתַכְנִיעַ וּתְשַׁבֵּר וְתַהֲרֹג וְתַעֲקֹר
וּתְכַלֶּה וּתְבַטֵּל כָּל הַקְּלִפּוֹת וְכָל הָרוּחִין שֵׁדִין וְלֵילִין שֶׁנַּעֲשׂוּ וְנִבְרְאוּ וְנוֹצְרוּ עַל יְדֵי
אֵלּוּ הַטִּפּוֹת שֶׁיָּצְאוּ מִמֶּנִּי לְבַטָּלָה, ....</span>

<span dir="rtl">מצד אחד אנחנו מוצאים בחסידות את האמונות התפלות הישנות,
של השדים הנוצרים מזרע שיצא לבטלה, ומצד שני את ההבנה לנפש האדם, ואת
האופטימיות לגבי יכולת התיקון.</span>

<span dir="rtl">החרדים היום, בדרך כלל, נמצאים עדיין במסגרת החומרות
הישנות.</span>

<span dir="rtl">בציונות הדתית של היום, נוכל למצוא עמדות קיצוניות
וליברליות. זה לא מפתיע, כמובן, מפני שהציונות הדתית מפורקת היום מבחינות
רבות.</span>

<span dir="rtl">אתרי השאלות לרבנים מלאים בשאלות של נערים בנושא זה. ולהלן
מגוון תשובות.</span>

<span dir="rtl"><u>הרב מוטי פרומר, בתשובה על שאלת נער, 2004 (התשובה
הליברלית...)</u></span>

<span dir="rtl">קודם כל תרגע, כי תודה לאל שאתה גבר בריא. וזה חשוב מאוד
להיותך מודע שאתה מסוגל להקים בית ולבעול אשה, יש מיעוט שאינם יכולים. חוץ
מזה תרגע, כי זה לא רק הבעיה שלך. **רוב רובם של הרווקים, גם הדתיים,
נאלצים לאונן, זה קורה להמונים**, עד אד אשר תכיר בחורה צנועה וטוב שאתה
תקיים יחסים מלאים, כדרך אישות, ואז כבר לא תצטרך ולא תרצה לאונן...</span>

<span dir="rtl">אל תתייחס לנושא הוצאת הזרע, זה לא צריך לתפוס את כל
אישיותך ואף לא מקצת ממנה, זה קורה וזה טבעי.</span>

<span dir="rtl"><u>ולעומתו הרב מאיר צוקרמן, אתר כיפה, 2005: (התשובה
המסורתית בלשון חינוכית)</u></span>

<span dir="rtl">אני מאמין בכוחותיך להמנע מכך. הקב"ה מאמין בך... אתה רוצה
לאכזב את הקב"ה? האמן גם אתה בעצמך.</span>

<span dir="rtl"><u>והרב שמואל אליהו באתר כיפה, 2002 (התשובה החרדית בלשון
מודרנית)</u></span>

<span dir="rtl">דע לך כי התעסקות בדברים כגון אלו אינה מזיקה רק באותו
עניין, כל הפעילות של האדם סובבת סביב "ההנאה" וזה הופך להיות עיקר החיים.
הזרע הופך להיות דרך לניצול הגוף ומכשיר הנאה בעוד שהוא נועד להיות מכשיר
לבניית העולם.... כך הוא המוציא זרע לבטלה שמבזבז כל אוצרותיו לריק
ולחינם.</span>

<span dir="rtl"><u>והרב מרדכי הלפרין שם, 2004 (הפתרון המקובל, שאינו
פתרון, כמובן).</u></span>

<span dir="rtl">עצה יחידה שמוכרת ועובדת, היא השקעת כל כוחות הנפש בלימוד
תורה מעמיק תוך מאמץ גופני ונפשי לעמול בתורה. העצה השניה היא להתחתן בגיל
צעיר.</span>

<span dir="rtl">מי שיחפש ימצא עשרות אם לא מאות שאלות ותשובות
בנושא.</span>

<span dir="rtl">ראינו שהנושא העסיק לא רק את ההלכה היהודית, אלא גם את
הנצרות והאיסלאם. אבל, הוא לא העסיק רק את הדתות, אלא גם את הרפואה.</span>

<span dir="rtl">מצאתי מאמר של "המרכז האקדמי שלם" (מוסד ירושלמי המעניק
תואר ראשון בלימודים הומניסטים, עם חזון של פעילות חברתית).</span>

<span dir="rtl">המאמר בשם "לבד זה לגמרי חופשי?" משנת 2020 (משום מה לא
נכתב שם המחבר), סוקר את ההתפתחות ההיסטורית של הנושא בתחום הרפואה. הוא
כולל גם ביבלוגרפיה רצינית בנושא.</span>

<span dir="rtl">הרפואה של קלאודיוס גלנוס הרומי, מהמאה השנייה לספירה,
שהולך בעקבות היפוקרטוס היווני, רפואה ששלטה באירופה כל ימי הביניים,
ומבוססת על "ארבע הליחות", רואה באוננות תופעה נחוצה לאיזון הליחות.</span>

<span dir="rtl">דווקא מראשית המאה ה-18, החלו אנשי רפואה לתלות באוננות
מחלות שונות. הסיבה היא דווקא המעבר לרפואה מודרנית. מצד אחד הרופאים החלו
מחפשים סיבות למחלות (ולא רק עונש משמים), אבל טרם התגבש המחקר המודרני
(למשל, קבוצות ביקורת לכל מחקר).</span>

<span dir="rtl">ב 1716 פורסם ספר בשם</span> Onania: Or the Heinous Sin
Self Pollutiom <span dir="rtl">ממחבר אנונימי. המאמר בעל חזות מדעית אך
בסיס דתי. והוא מקשר בעיות נפשיות ופיזיות רבות לתופעה.</span>

<span dir="rtl">אחריו נכתבו ספרים רבים המאיימים במחלות שונות כתוצאה
מאוננות, עד כדי אפילפסיה ואפילו מוות. ייתכן שהעיסוק בנושא התגבר גם בגלל
עליית גיל הנישואים.</span>

<span dir="rtl">סמואל גרילדי, ב 1858 קושר בין אוננות ובין טירוף. ועוד
ועוד ועוד.</span>

<span dir="rtl">אך בסוף המאה ה-19 כבר היו טענות הפוכות, שהבעיה האמיתית
היא בנזק של החרדה מפני האוננות (חרדה שמומחי הרפואה עצמם יצרו, יחד עם
אנשי הדת).</span>

<span dir="rtl">זיגמונד פרויד, שלל את האוננות בכתביו המקודמים, אך הפך את
דעתו לדעה המודרנית יותר לאחר מכן, והדגיש את הנזק בתפיסה החברתית והדתית
המדכאת את התופעה (כבר לפני 1900).</span>

<span dir="rtl">היום, כמובן, ההתייחסות השלילית והמאיימת נותרה בתחום הדת
בלבד, ואילו רופאים ופסיכולוגים מזהירים מדיכוי, מיצירת רגשי אשמה ואפילו
עבריינות מינית.</span>

<span dir="rtl"><u>מתוך אתר "הסתדרות הפסיכולוגים בישראל" כתבה בשם:
"טיפול בקטינים שלהם התנהגיויות מיניות פוגעות במגזר החרדי".</u></span>

<span dir="rtl">בלבול בין אוננות ופגיעה מינית – הפוגעים מינית אינם רואים
בהתהנהגותם כפגיעה באחר, והם עסוקים בשאלה האם הפגיעה המינית אותה ביצעו זה
**מעשה האסור לפי התורה**. הם מייחסים לאוננות דרגת חומרה גבוהה יותר ברמת
האיסור התורני, כמו כן, הם מתריסים נגד האיסור לפגוע מינית כאיסור המבוסס
על חוקי המדינה. נערים רבים מתארים את האוננות כאיסור חמור מאוד שנכתב
בתורה, בעוד שהם מתקשים מאוד לזהות את האיסור התורני שבהתנהגות מינית פוגעת
כפגיעה באחר. **בלבול זה פעמים רבות נראה בבסיס בחירתם בפגיעה מינית**.
קיימת חרדה גדולה ולחץ במחויבתם להמנע מאוננות. כתוצאה ממכך קיים עיסוק
מוגבר במיניותם, ובחירתם בהתנהגות הפוגעת נראית בעניהם כאלטרטיבה ה"שומרת"
מפני איסור זה</span>.

<span dir="rtl">וכאן מדובר על פגיעה של נערים בנערים אחרים, ועדיין לא
בפשעים של הרבנים עצמם.</span>

<span dir="rtl">והנה דעה על הנושא בחברה החרדית.</span>

<span dir="rtl"><u>מתוך "על אוננות וחרדים" מאת אורי ברייטמן, באתר "חופש"
ברשת.</u></span>

<span dir="rtl">שישה מליון יהודים גרים בארה"ב. 95 אחוזים מהגברים בארה"ב
מאוננים. 89 אחוזים מן הנשים בארה"ב מאוננות. .... אז מדוע אוסרים החרדים
על אוננות? התשובה: **שילוב קטלני של בורות ופוליטיקה**</span>**.**

<span dir="rtl">.......</span>

<span dir="rtl">לאורך ההיסטוריה, התמודדה החברה האנושית בדרכים שונות
ומשונות עם תופעת האוננות, שימיה כימי קדם. אנשי-דת ומיסטיקנים, מחנכים
ופוליטיקאים ניסו לשלוט בתופעה ולרסן אותה. הנסיונות הללו לא צלחו.
.....</span>

<span dir="rtl">סיפורי-עם ואגדות אורבניות, הנפוצות עד היום בכל המגזרים,
הפיצו שמועות על אנשים שהשתגעו בגלל אוננות, או על עיוורון ו/או חירשות
בקרב המאוננים ה"כבדים". ילדים ונערים מבולבלים מריצים שמועות (עד היום) על
שיער הצומח בכף היד, הידבקות בשפעת, שיתוק ואפילו מוות בעקבות אוננות.
הנצרות (בעיקר הקתולית) והיהדות (בעיקר האורתודוקסית) רואות באוננות חטא.
אין מאחורי כל השמועות והאגדות הללו שום בסיס עובדתי. המדע חקר את תופעת
האוננות ומצא שהיא נורמלית לחלוטין.</span>

<span dir="rtl">......</span>

**<span dir="rtl">האיסור על האוננות בעולם החרדי, אם כן, הוא מכשיר פוליטי
רב-עוצמה היוצר תחושות-אשמה קשות בקרב הנערים המתבגרים, מעניק כוח לרבנים
ולמחנכים, ובמקביל מעודד את הצעיר החרדי להיעזר במערך השידוכים, להתחתן
במהירות וליהנות מיחסי מין מלאים</span>.**

<span dir="rtl">אולי רק לימודי ליבה עשויים לעזור (ומשום כך גם רבנים
מתנגדים להם כל כך).</span>
