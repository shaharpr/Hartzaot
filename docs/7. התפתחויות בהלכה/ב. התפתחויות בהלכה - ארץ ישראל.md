<span dir="rtl"><u>התפתחויות בהלכה – ארץ ישראל</u></span>

<span dir="rtl">מצד אחד ברור שארץ ישראל נמצאת במקום מרכזי של כל התרבות
היהודית.</span>

<span dir="rtl">מצד שני נראה שהיחס למגורים בארץ ישראל, לעלייה לארץ
ישראל, ובוודאי לציונות במובנה המודרני הוא מגוון למדי, וניתן לומר, שהוא
במידה רבה פוליטי.</span>

<span dir="rtl">כלומר רבנים בכל הדורות מתייחסים לנושאים אלה בהתאם
לנסיבות בזמנם ובמקומם.</span>

<span dir="rtl">עוד בימי הבית השני קיימים מרכזים יהודיים גדולים מאוד גם
בבל וגם במצרים.</span>

<span dir="rtl">חורבן הבית השני, ובעיקר מרד בר כוכבא, הביאו להגירה גדולה
למרכזים אלה ואפילו נוצרו קהילות חדשות באנטוליה, יוון, רומא, וצפון
אפריקה.</span>

<span dir="rtl">לא פלא שבתקופה זו אנו מוצאים שבחים לדרים בארץ ישראל,
ואפילו פסיקות נגד ירידה.</span>

<span dir="rtl">אבל, גם בפסיקות ניתן לראות את המצוקות.</span>

<u><span dir="rtl">תוספתא מסכת עבודה זרה פרק ה</span></u>

<span dir="rtl">(ב) ישרה אדם בארץ ישראל אפילו בעיר שרובה עובדי כוכבים,
ולא בחו"ל אפי' בעיר שכולה ישראל. מלמד שישיבת ארץ ישראל שקולה כנגד כל
מצות שבתורה. והקבור בארץ ישראל כאילו הוא קבור תחת המזבח. **לא יצא אדם
לחוצה לארץ אא"כ היו חטין סאתים בסלע.** אמר רבי שמעון, במה דברים אמורין?
בזמן שאינו מוצא ליקח, אבל בזמן שמוצא ליקח אפילו סאה בסלע לא יצא. וכן היה
ר"ש אומר אלימלך מגדולי הדור ומפרנסי צבור היה, ועל שיצא לחוצה לארץ מת הוא
ובניו ברעב, והיו כל ישראל קיימין על אדמתן. שנאמר (רות א) ותהום כל העיר
עליהן מלמד שכל העיר קיימת ומת הוא ובניו ברעב.</span>

<span dir="rtl">והנה דיון ופסיקה של רב, שמדגימים את העמדה הזאת.</span>

<u><span dir="rtl">ירושלמי מועד קטן פרק ג הלכה א</span></u>

<span dir="rtl">חד כהן אתא לגבי ר' חנינה א"ל מהו לצאת לצור לעשות דבר
מצוה לחלוץ או לייבם? א"ל, אחיו של אותו האיש יצא. **ברוך המקום שנגפו.**
ואת מבקש לעשות כיוצא בו? אית דבעי מימר הכין,\[ויש שמבקשים לומר כך\] א"ל:
אחיו של אותו האיש הניח חיק אמו, וחיבק חיק נכרי', **וברוך שנגפו**. ואת
מבקש לעשות כיוצא בו?</span>

<span dir="rtl">שמעון בר בא אתא לגביה רבי חנינה. א"ל, כתוב לי חדא איגרא
דאיקר ניפוק לפרנסתי לארעא ברייתא \[כתוב לי איגרת כדי שאמצא פרנסתי בארץ
אחרת\]. אמר לו, למחר אני הולך אצל אבותיך, יהו אומרים לי: נטיעה אחת של
חמדה שהיתה לנו בארץ ישראל התרתה לה לצאת לחוץ לארץ?</span>

<span dir="rtl">כלומר: היורדים הם נפולת של נמושות... וזה בתקופה הרומית
ואולי הביזנטית.</span>

<span dir="rtl">הייתה גם תופעה של יהודי הגולה שבאים להיקבר בארץ ישראל.
מוצאים ארונות כאלה בבית שערים.</span>

<span dir="rtl">והנה התייחסות.</span>

<u><span dir="rtl">ירושלמי כתובות פרק יב הלכה ג</span></u>

<span dir="rtl">רבה בר קריא ור' אלעזר הוון מטיילין באיסטרין. ראו ארונות
שהן באות מח"ל לארץ. אמר רבה בר קריא לר' לעזר, מה הועילו אילו? אני קורא
עליהן (ירמיהו ב) נחלתי שמתם תועבה, בחייכם, ותבואו ותטמאו את ארצי,
במיתתכן. אמר ליה כיון שמגיעין לארץ היו נוטלין גוש עפר ומניחין על ארונן
דכתיב (דברים לב) וכפר אדמתו עמו:‏</span>

<span dir="rtl">מעניין שהתלמוד הבבלי, בכמה מקומות מקבל את העמדה הישראלית
או מעתיק אותה...</span>

<u><span dir="rtl">תלמוד בבלי מסכת כתובות דף קי/ב</span></u>

<span dir="rtl">תנו רבנן לעולם ידור אדם בא"י אפי' בעיר שרובה עובדי
כוכבים, ואל ידור בחוץ לארץ ואפילו בעיר שרובה ישראל, שכל הדר בארץ ישראל
דומה כמי שיש לו אלוה, וכל הדר בחוצה לארץ דומה כמי שאין לו אלוה. שנא' לתת
לכם את ארץ כנען להיות לכם לאלהים. וכל שאינו דר בארץ אין לו אלוה אלא לומר
לך, כל הדר בחוץ לארץ כאילו עובד עבודת כוכבים.</span>

<span dir="rtl">ויש גם הלכות מפורשות הנותנות עדיפות לארץ ישראל:</span>

<u><span dir="rtl">תלמוד בבלי מסכת בבא קמא דף פ/ב</span></u>

<span dir="rtl">והלוקח בית בארץ ישראל כותבין עליו אונו אפילו בשבת
\[כותבים את השטר אפילו בשבת\]</span>

<u><span dir="rtl">תלמוד בבלי מסכת כתובות דף קי/ב</span></u>

<span dir="rtl">תנו רבנן, הוא אומר לעלות, והיא אומרת שלא לעלות, כופין
אותה לעלות, ואם לאו תצא בלא כתובה. היא אומרת לעלות והוא אומר שלא לעלות,
כופין אותו לעלות ואם לאו יוציא ויתן כתובה.</span>

<span dir="rtl">אבל יש גם הסתגלות מקומית. אם אתה כבר בבבל, תישאר
שם...</span>

<u><span dir="rtl">תלמוד בבלי מסכת כתובות דף קיא/א</span></u>

<span dir="rtl">אמר רב יהודה אמר שמואל, כשם שאסור לצאת מארץ ישראל לבבל
כך אסור לצאת מבבל לשאר ארצות. רבה ורב יוסף דאמרי תרוייהו, אפילו
מפומבדיתא לבי כובי. ההוא דנפק מפומבדיתא לבי כובי שמתיה רב יוסף. \[החרים
אותו רב יוסף\].</span>

<u><span dir="rtl">תלמוד בבלי מסכת כתובות דף קיא/א</span></u>

<span dir="rtl">אמר רב יהודה כל הדר בבבל כאילו דר בארץ ישראל, שנאמר, הוי
ציון המלטי יושבת בת בבל.</span>

<span dir="rtl">התנגדות לתנועת עלייה או למרד נגד השליט הנכרי, מובעת בקטע
מהתלמוד, שמשמש מאז ועד היום כבסיס להתנגדות לנסיונות לבסס מחדש עצמאות
יהודית ביוזמה של העם.</span>

<span dir="rtl">זה מדרש על שלוש פעמים שנאמר בספר "שיר השירים": השבעתי
אתכם בנות ירושלים בצבאים או באיילות השדה אם תעירו ואם תעוררו את האהבה עד
שתחפץ.</span>

<u><span dir="rtl">תלמוד בבלי מסכת כתובות דף קיא/א</span></u>

<span dir="rtl">בבלה יובאו ושמה יהיו עד יום פקדי אותם נאם ה'.</span>

<span dir="rtl">.... ורב יהודה כתיב קרא אחרינא, השבעתי אתכם בנות ירושלים
בצבאות או באילות השדה וגו' ..... מיבעי ליה לכדרבי יוסי ברבי חנינא דאמר:
**ג' שבועות הללו למה?** אחת שלא יעלו ישראל בחומה, ואחת שהשביע הקדוש ברוך
הוא את ישראל שלא ימרדו באומות העולם, ואחת שהשביע הקדוש ברוך הוא את
העובדי כוכבים שלא ישתעבדו בהן בישראל יותר מדאי.</span>

<span dir="rtl">"עד שתחפץ" כלומר, עד שהגאולה תבוא מלמעלה. עד בוא
המשיח.</span>

<span dir="rtl">ובכל זאת תמיד היו עליות לארץ ישראל, גם עליות של בודדים
וגם של קבוצות.</span>

<span dir="rtl">העלייה הקדומה הגדולה ביותר הייתה של הקראים. להם הייתה גם
אידאולוגיה המעודדת התיישבות בירושלים.</span>

<span dir="rtl"><u>קטעים מתוך "קול קורא" לדניאל בן משה אלקומוסי (בערך
שנת 900 לספירה).</u></span>

<span dir="rtl">(התפרסם לראשונה ב 1921 על ידי יעקב מאן, על פי כתב יד
באוקספורד)</span>

<span dir="rtl">ועתה שובו אל תורת ה' כי כל אלה דבריכם שקר והם חילוף דברי
תורה. ואל תתעו בדברי החיצוניים דברי בראני \[חיצוני בערבית\]. ....</span>

<span dir="rtl">.....</span>

<span dir="rtl">כל ישראל אחרי בצעו וסחורותיו תמיד לא ימוש, וממנו לא שבעה
נפשו, לרוץ אחרי סחורתו כמדת מחיתו, וגם לא עד כמה וכמה אלפים. על כן אינם
פונים לחקור בתורה: האיזה דרך אמת אמת מרוב רהבים עמל ואון בעולם הזה.
ובפנותם רגע מן סחורות הם שוגים ביין ובשכר בבתי משתה ועל כן כתוב "כלם
לדרכם פנו איש לבצעו" \[ישעיהו נ"ו\].... **ועל כן שכחו את ירושלם** ואינם
עצובי לב בעבורה, ולא מתאבלים אל אשר שבתה הנבואה וקורבנות ה' וכהנים
ולויים ומקדש ה' מחולל...</span>

<span dir="rtl">....</span>

<span dir="rtl">וה' השיב לישראל את דבריהם וידבר אליהם, עמי, אם תחפוץ כי
אשיבך "הציבי לך ציונים \[ירמיהו ל"א\] פירושו... בדרך ירושלם ללכת, אל בית
ה'. שימי לך תמרורים לבכות ולקונן שיתי לבך למסלה דרך הלכת, "שובי בתולת
ישראל אל עריך אלה" \[ירמיהו ל"א\]. **טרם קיבוץ גלות** בואי לירושלם ועמדי
לפני ה' במשמרות יומם לילה "עד מתי תתחמקין הבת השובבה \[ירמיהו
ל"א\]...</span>

<span dir="rtl">ותאמרי לא אלך אל ירושלם אל ישיבת ה', כי תאמרי "**השיבני
ואשובה**". **ולא אשיבך עד שתשובי אל ירושלם "כי ברא ה' חדשה
בארץ"......**</span>

<span dir="rtl">\[הניגוד הברור לעמדה המשיחית, השיבני ואשובה, כלומר, הצעד
הראשון הוא של האל. אלקמוסי הוא "ציוני" בהדגישו שהצעד הראשון הוא של
העם\]</span>

<span dir="rtl">על כן עליכם אתם יראי ה' לבוא אל ירושלם ולשכון בה להיות
שומרים משמרות עד יום בנין ירושלם... אשרי הגבר אשר יבטח ויעוז בעוז ה',
ולא יאמר איך אלך אל ירושלם מפחד שודדים וגנבים מאין לי מחיה
בירושלם....</span>

**<span dir="rtl">על כן עליכם אחינו ישראל לצאת מכל המדינות, אתם יראי ה',
טרם היות הרעה ומהומת צרה בכל הארצות... עתה עליכם כל דורשי ה' ללכת לפני
רבים כעתודים לפני צאן...</span>**

<span dir="rtl">....</span>

<span dir="rtl">כי מתחילת גלות היו רבנין שרים ושופטים בימי מלכות יון
ובמלכי יון, ובמלכות רומים ומגוסים פרסיים, ולא יכלו דורשי תורה לפתוח פיהם
במצות ה' מפחד רבנים כי היו... עד **בוא מלכות ישמעאל כי הם עוזרים תמיד
לקראין לשמור כתורת משה ועלינו לברך אותם.**</span>

<span dir="rtl">..... **כי במלכות ישמעאל שבר ה' מטה רבנים מכם קומו ועשו.
**</span>

<span dir="rtl">נשים לב שהציונות הקראית היא גם הימלטות מלחץ פנימי של
הרבניים. הם מנצלים את כיבוש ירושלים על ידי השליט המצרי, וניתוקה מבבל
שבשלטון החליפות העבאסית (שניהם מוסלמים) ליצירת הפרדה כפולה עם הרבניים.
קראים נגד רבנים, ישראל נגד בבל.</span>

<span dir="rtl">תור הזהב של הקראים בירושלים נמשך למעלה ממאתיים שנה, עד
מסע הצלב הראשון 1099.</span>

<span dir="rtl">בכל אלפיים השנה שבין חורבן הבית ועד הקמת מדינת ישראל,
כידוע לא הייתה ישות מדינית עצמאית, ואפילו ישות לאומית או דתית מובחנת
בארץ ישראל. היו קהילות אתניות ודתיות שונות בגודל משתנה בשלטון אימפריות
גדולות.</span>

<span dir="rtl">כאמור, התפיסה של ההלכה, מאז מרד בר כוכבא, הייתה משיחית.
הגאולה תבוא בהחלטה של אלוהים, ופעילות מסייעת קשורה בצורה זו אחרת של
שמירת המצוות. אסור "לעלות בחומה".  
(הביטוי בא מהמדרש על הניסיון הכושל, של בני ישראל שנתבשרו על גורלם לאחר
פרשת המרגלים "להעפיל בהר" ללא סיוע אלוהי).</span>

<span dir="rtl">מבחינה זו היו הקראים ב"תור הזהב הקראי" חלוצים, אולי. גם
הם לא באו על מנת להתמודד על ישות מדינית יהודית, אבל האמינו שבעצם העלייה
הגדולה לירושלים הם מקרבים את הגאולה האלוהית.</span>

<span dir="rtl">גם עליות אחרות, שבאו אחרי הקראים, והיו קטנות יותר,
התאפיינו במוטיבציה לקרב את בוא המשיח. ודווקא בתוך התקופה הצלבנית, יש
עליות קטנות אך משמעותיות, ונבנה מרכז תורני בעכו.</span>

<span dir="rtl">אולי הגדולה שבהן היא "עליית שלוש מאות הרבנים", בראשות
רבי שמשון משאנץ ורבי יהונתן מלוניל, בשנת 1210. העולים היו מ"בעלי
התוספות" (דור שלישי לרש"י) מאנגליה ומצרפת.</span>

<span dir="rtl">בשנת 1258 מצטרף אליהם רבי יחיאל מפריז, שהיה ידוע מהויכוח
על התלמוד שנערך בפריז שלאחריו נשרפו ספרי תלמוד רבים. צריך לומר, אולי
מצטרף, כי ידוע שהוא ובנו התכוונו להגיע לעכו, אך בוודאות ידוע רק כי בנו
יעקב הגיע.</span>

<span dir="rtl">ב 1266 מגיע הרמב"ן לעכו, לאחר שברח, למעשה, מברצלונה,
לאחר הויכוח עם הנוצרים שנכפה עליו, ושכנראה הצליח בו יותר מדי.</span>

<span dir="rtl">בשנת 1285 מגיע ממצרים דוד מימוני שהיה נכדו של
הרמב"ם.</span>

<span dir="rtl">אם נחזור להלכה בתלמוד הבבלי במסכת כתובות, המדגישה את
החיוב בעלייה לארץ ישראל על ידי כך, שאם בזוג יש ויכוח בשאלה זו, הרוצה
בעלייה עדיף.</span>

<u><span dir="rtl">תלמוד בבלי מסכת כתובות דף קי/ב</span></u>

<span dir="rtl">תנו רבנן, הוא אומר לעלות, והיא אומרת שלא לעלות, כופין
אותה לעלות, ואם לאו תצא בלא כתובה. היא אומרת לעלות והוא אומר שלא לעלות,
כופין אותו לעלות ואם לאו יוציא ויתן כתובה.</span>

<span dir="rtl">הרי שבהשתנות התנאים, מעזים חכמים לשנות הלכה.</span>

<span dir="rtl">בפירוש "התוספות" להלכה זו, בתקופת מסעי הצלב והלאה, יש
הסתייגות מהלכה זו.</span>

<u><span dir="rtl">תוספות על כתובות דף קי/ב</span></u>

<span dir="rtl">"הוא אומר לעלות" כו'. אינו נוהג בזמן הזה, דאיכא סכנת
דרכים. והיה אומר רבינו חיים, דעכשיו אינו מצוה לדור בא"י, כי יש כמה מצות
התלויות בארץ וכמה עונשין דאין אנו יכולין ליזהר בהם ולעמוד עליהם.‏</span>

<span dir="rtl">"היא אומרת לצאת כופין אותו". תימה מאי איריא \[תאמר מה
תפיסה, למה דווקא\] בא"י? אפי' בשאר ארצות נמי היאך תוכל לדוחקו לצאת
ממקומו? וי"ל דהכא אפי' מנוה הרע לנוה היפה:‏ \[היום אפילו ממקום רע למקום
טוב בארץ אחרת, אין לכפות מעבר\]</span>

<span dir="rtl">ולכן ספק אם הייתה תמיכה של הפסיקה ההלכתית בעליה זו של
שלוש מאות הרבנים. רבינו חיים המוזכר הוא תלמידו של רבנו תם (והוא עצמו
מבעלי התוספות החשובים שלא עלו לארץ ישראל) פוסק:</span>

<span dir="rtl">דעכשיו אינו מצווה לדור בארץ ישראל, כי יש כמה מצוות וכמה
עונשין, שאין אנו יכולין ליזהר בהן ולעמוד עליהן.</span>

<span dir="rtl">(שהרי ידוע שיש מצוות רבות הקשורות בארץ ישראל, ויהודי
הגולה פטורים מהם..., ומלבד סכנת הדרכים הרי סיבה נוספת להישאר
בגולה).</span>

<span dir="rtl">מצד שני, הצלבנים, שבראשונה השמידו את יהודי ארץ ישראל,
בתקופה זו עודדו התיישבות יהודים וגם מוסלמים מסיבות כלכליות. לכן, המרכז
בעכו שגשג כמה עשרות שנים.</span>

<span dir="rtl">אחד הרבנים המפורסמים בו הוא גם רבי יצחק דמן עכו, שחקר את
מוצאו של ספר "הזוהר" שהתפרסם ב 1280, וגילה שהוא פורסם על ידי משה דה
ליאון (אשתו של משה דה ליאון הודתה שהוא מייחס אותו לרשב"י, כדי
להפיצו...).</span>

<span dir="rtl">המרכז בעכו לא האריך ימים, כי דווקא המוסלמים הממלוכים,
שכבשו את עכו ב 1291, והרסו את העיר.</span>

<span dir="rtl">גם אם פוסקי הלכה לא עודדו תמיד עלייה לארץ ישראל, בדרך
כלל גם לא התנגדו. העליות עד התקופה הציונית, תמיד היו פרטיות. הקשר הנפשי
והתרבותי לארץ ישראל, ובעיקר לירושלים, נשמר תמיד דרך תפילת שמונה עשרה,
שלוש פעמים ביום.</span>

<span dir="rtl">ולירושלים עירך ברחמים תשוב</span>,  
<span dir="rtl">ותשכון בתוכה כאשר דיברת</span>,  
<span dir="rtl">ובנה אותה בקרוב בימינו בנין עולם</span>,  
<span dir="rtl">וכיסא דוד (עבדך) מהרה לתוכה תכין</span>.  
<span dir="rtl">ברוך אתה ה', בונה ירושלים</span>.

<span dir="rtl">וכמובן בפיוטים רבים לאין ספור, העוסקים ובכמיהה
לגאולה.</span>

<span dir="rtl">ר' יהודה הלוי גם ניסה להגיע לירושלים, ב 1140 בערך,
וכנראה נפטר בדרך.</span>

<span dir="rtl">גירוש ספרד ב 1492, מביא לפיזור המגורשים למדינות מוסלמיות
ובעיקר לאימפריה העות'מנית.</span>

<span dir="rtl">ארץ ישראל הממלוכית לא הייתה מקום קוסם להתיישבות יהודית,
אך כאשר נכבשה הארץ על ידי העות'מנים ב 1517 החלו יהודים להתיישב בצפת
ויצרו בה קהילה יוצאת דופן בארץ ישראל.</span>

<span dir="rtl">הקהילה לא הייתה גדולה (כ 5000 בשיא), אך היא הייתה יצרנית
מצד אחד, וכללה ישיבות ורבנים חשובים מצד שני.</span>

<span dir="rtl">אמנם גם ישיבות צפת התפרנסו מתרומות מהגולה, אך רבים
מהתושבים האחרים התפרנסו מחקלאות, מסחר, ובעיקר תעשיית הטקסטיל.</span>

<span dir="rtl">גם קהילה זו דעכה לאחר פחות ממאה שנים, אך השאירה לנו את
ה"שולחן ערוך" של יוסף קארו בתחום ההלכתי, ואת קבלת האר"י, ועוד
ועוד.</span>

<span dir="rtl">שולחן ערוך, יחד עם "המפה" (השגות של הרמ"א, האשכנזי) משמש
עד היום כמעצב את אורח החיים של היהודי הדתי. הוא ספר של פסיקות, ללא
דיונים (בדומה ל"משנה תורה" של הרמב"ם), ולכן הוא נוח ליהודי הלא מלומד, אך
עורר התנגדות של רבנים, כרגיל.</span>

<span dir="rtl">וכרגיל, כאשר הפך לעתיק יותר התקבל גם אצל הרבנים (כי כבר
יש ארון ספרים שלם של פירושים עליו).</span>

<span dir="rtl">במקביל לישוב בצפת, היה גם ניסיון כושל ליישב יהודים
בטבריה.</span>

<span dir="rtl">דונה גרציה, שהייתה אלמנה עשירה, שברחה מפורטוגל, יחד עם
אחיינה דון יוסף נשיא, עשיר מאוד גם הוא, חכרו את טבריה מהשלטון העות'מני
והחלו בבניינה. דונה גרציה התכוונה גם לגור שם, אך מותה שנים ספורות אחרי
חכירת העיר, הביא לקץ התוכנית.</span>

<span dir="rtl">לעומת זה הרב חיים אבולעפיה, בהזמנת מושל הגליל הצליח
להקים קהילה בטבריה בשנת 1740 שהחזיקה מעמד עד רעידת האדמה ב 1837.</span>

<span dir="rtl">בשנת 1700 מגיעה חבורת עולים אשכנזים בראשות ר' יהודה
חסיד, ומתיישבת בירושלים. היא מסתבכת בפרשת "החורבה", עם חוב שלא שולם
לערבים, ובמשך תקופה ארוכה הם לא מאפשרים לאשכנזים להתיישב
בירושלים.</span>

<span dir="rtl">בשנת 1737 מגיע מטורקיה ר' גדליה חיון, ומקים בירושלים את
ישיבת המקובלים בית אל. אליה עולים גם חכמים נוספים כמו ר' ישראל יעקב
אלגאזי, והמפורסם ביותר ר' שלום שרעבי מתימן.</span>

<span dir="rtl">בשנת 1747 עולה ר' גרשון מקוטוב גיסו של הבעל שם טוב
ומתיישב תחילה בחברון ואחר כך מצטרף לישיבת המקובלים בירושלים.</span>

<span dir="rtl">ישיבות נוספות נוספות מוקמות בירושלים על ידי עולים מארצות
המזרח.</span>

<span dir="rtl">ב 1764 עולה קבוצה מתלמידי הבעש"ט ואחר כך תלמידי המגיד
ממזריטש, מתיישבים בצפת, נרדפים על ידי המתנגדים בצפת, מתיישבים בטבריה,
ששם יושבים ספרדים, מאוחר יותר עוברים חלקם לפקיעין.</span>

<span dir="rtl">עם כל זה, ב 1800 יושבים בארץ כ 6000 נפש ועד העלייה
הראשונה(1881) לא עבר מספרם את ה 25000. משמעותית לא פחות היא העובדה, שרוב
האוכלוסיה היהודית התפרנסה מכספי תרומות שנתרמו בקהילות יהודיות בעולם,
בדרך כלל דרך שד"רים שנשלחו מארץ ישראל.</span>

<span dir="rtl">במאה ה 19 ידוע על עליות מאלג'יר, עליית תלמידי הגר"א
מהאימפריה הרוסית, ועלייה של כ 1500 מרומניה, קבוצות מתוניס, מלוב, ממרוקו,
כל אלה קבוצות של מאות אחדות.</span>

<span dir="rtl">ברור שהעלייה לארץ ישראל נחשבה לתופעה חיובית, אפילו
מצווה, וייתכן שחלק מהעולים חשבו שהם מקרבים את הגאולה. ברור גם שיהודים
רבים בעולם תמכו בהם כספית.</span>

<span dir="rtl">מבחינת ההלכה, פסיקות רבנים, אין התנגדות לעליות. ברובן
עמדו רבנים בראשם.</span>

<span dir="rtl">אך אי אפשר להתעלם, בהקשר הלכה מול ארץ ישראל, מתופעת
המשיחיות.</span>

<span dir="rtl">כל המקורות מסכימים שהגאולה תבוא על ידי משיח, אך אין
הסכמה על הדרך לוודא שאדם מסוים הוא משיח.</span>

<span dir="rtl">עוד בתנ"ך, אנחנו מכירים את נבואת ישעיהו: "ויצא חוטר מגזע
ישי ונצר משרשיו יפרה וכו'"</span>

<span dir="rtl">בתלמוד</span>

<u><span dir="rtl">תלמוד בבלי מסכת פסחים דף נד/א</span></u>

<span dir="rtl">שבעה דברים נבראו קודם שנברא העולם ואלו הן תורה ותשובה
וגן עדן וגיהנם וכסא הכבוד ובית המקדש ושמו של משיח.</span>

<span dir="rtl">וכן בהרבה מדרשים.</span>

<span dir="rtl">אלא שאין באמונת המשיח הלכה, ממקורות אלה, והם קרובים
לאגדה.</span>

<span dir="rtl">דווקא הרמב"ם הרציונליסט הפך את חובת **האמונה במשיח**
להלכה, בשלש עשרה יסודות האמונה שיהודי חייב להאמין בהם:</span>

<span dir="rtl">רמב"ם פירוש המשניות - מסכת סנהדרין פרק י משנה א</span>

<u><span dir="rtl">היסוד השנים עשר</span>:</u>

<span dir="rtl">ימות המשיח, והוא להאמין ולאמת שיבא ולא יחשב שיתאחר, אם
יתמהמה חכה לו ולא ישים לו זמן ולא יעשה לו סברות במקראות להוציא זמן
ביאתו, וחכמים אומרים (סנהדרין צו.) תיפח רוחן של מחשבי קיצין, ושיאמין
שיהיה לו יתרון ומעלה וכבוד על כל המלכים שהיו מעולם כפי מה שנבאו עליו כל
הנביאים ממשה רבינו ע"ה עד מלאכי ע"ה, ומי שהסתפק בו או נתמעט אצלו מעלתו
כפר בתורה....</span>

<span dir="rtl">עצם האמונה היא חובה, אבל אסור לעסוק בנבואות על יום
בואו.</span>

<span dir="rtl">כך או כך, נביאי שקר לא חסרו בתולדות ישראל.</span>

<span dir="rtl">הראשון המפורסם הוא שמעון בן כוסיבא (בר כוכבא) במאה
השנייה. והאחרון (אולי) שבתי צבי במאה השבע עשרה.</span>

<span dir="rtl">וחכמים נחלקו באמונתם או אי אמונתם במשיחים אלה, כנראה,
לפי מידת השפעת הכריזמה של אותם משיחי שקר.</span>

<u><span dir="rtl">מדרש רבה איכה - פרשה ב פסקה ד</span></u>

<span dir="rtl">ר"ע כד הוה חמי ליה להדין בר כוזיבא הוה אמר היינו מלכא
משיחא א"ל ר' יוחנן בן תורתא עקיבא יעלו עשבים בלחייך ועדיין אינו
בא.</span>

<span dir="rtl">(עם זאת המדרש מאוחר מאות שנים לאירועים, וייתכן שהכתוב בו
אגדה).</span>

<span dir="rtl">ובוודאי שבתי צבי גרם למחלוקות גדולות ועצומות בין הרבנים,
וסופו הידוע, הביא לחשדנות עצומה ביחס למשיחיות "ריאלית" (משיח
בימינו).</span>

<span dir="rtl">תנועת "חובבי ציון" שהוקמה ברוסיה (הגדולה) בשנות השמונים
של המאה ה-19 הייתה התנועה הראשונה שחתרה להתיישבות פרודוקטיבית בארץ ישראל
והעלתה את רעיון המדינה היהודית.</span>

<span dir="rtl">מנהיגי התנועה היו גם רבנים וגם משכילים יהודים לאומיים.
(הידועים ביותר הרב שמואל מוהליבר, משה לילנבלום, יהודה פינסקר). התנועה
נוצרה מהתארגנויות מקומיות, ניסתה לארגן עליות להתיישבות, ולעזור למושבות
הראשונות, שרובן המכריע היו דתיות, ובעיקר יצרה תודעה בקהילות
ישראל.</span>

<span dir="rtl">המושבות הצליחו בזכות תמיכת הברון רוטשילד, אבל חובבי ציון
היו מבחינה מסוימת הבסיס לקונגרס הציוני הראשון ב 1897.</span>

<span dir="rtl">עימות בין רבנים ובין הציונות אנו רואים מאז הופעת הרצל
והקונגרסים הציונים.</span>

<span dir="rtl">האם הרבנים התנגדו לרעיונות הציונות מסיבות הלכתיות?
ספק.</span>

<span dir="rtl">המוטיבציה העיקרית לציונות מגיעה מהמשכילים היהודים, שנטו
לחילוניות או אף להתבוללות, כמו הרצל עצמו, והתפכחו מהאשלייה שהאנטישמיות
היא דתית בלבד, ויש אפשרות להתגבר עליה בגולה.</span>

<span dir="rtl">ההתנגדות לציונות מצד פוסקי הלכה אורתודקסים נבעה
מהתנגדות, ואפילו פחד, מהחילוניות. רבנים רפורמיים מנגד, ראו, כחלק
מעקרונותיהם, את עתיד היהודים בגולה. (השתנה בהמשך).</span>

<span dir="rtl">הרצל עצמו, ניסה דווקא ליצור קשרים עם רבנים ולשכנעם
להצטרף.</span>

<span dir="rtl"><u>מהמרשתת, מתוך "יקינתון גיליון 314" מאמר מאת אברהם
הופמן</u></span>

<span dir="rtl">ההיסטוריונים של הרצל נמנעו במשך שנים מלהזכיר את הקשר
האמיץ שיצר בנימין זאב הרצל עם רבנים ועם עולם הרבנות. לא מכבר ליקט וערך
משה נחמני הספדים שנשאו גדולי ישראל על חוזה המדינה ואוסף מחקרים על קשריו
עם העולם התורני בספר: לב האומה – בנימין זאב הרצל בעיני דורו</span>.

<span dir="rtl">המפתיע בקשר זה הוא הקשר עם רבני עדות המזרח, שמרבית
מנהיגי התנועה הציונית בהנהגתה האירופית נמנעו מקשר משמעותי איתם. לא כן
הרצל, אשר רבני קהיר, רבני קווקז, רבני חרבין (צפון מזרח סין), הרבנים
הספרדים בירושלים, רבה של חברון ורבני צפון אפריקה כולם העריצו אותו ודבריו
דיברו אל ליבם</span>.

<span dir="rtl">בפני הרבנים עמדה שאלת יסוד: "האם ייתכן שהגאולה העתידה
תתגשם באמצעות ידיים חילוניות? האם הגיוני שהתחייה הלאומית תתעורר דווקא על
ידי כופרים ואפיקורסים?" בפני העולם החרדי עמדה שאלה נוספת: כיצד להתייחס
לתנועה הציונית החילונית והאם נכון לשתף איתה פעולה</span>?

<span dir="rtl">אין להכחיש שהיו רבנים שהביעו התנגדות חריפה להרצל, לעומת
זאת בקרב אוהדיו בעולם התורני התקבל הרצל לא רק כמנהיג פוליטי, אלא כשליח
אלוקי. רבבות יהודים נפעמו מפעילותו. לאו דווקא בגלל שהיו ציונים, אלא מפני
שחשו במעשיו את פעמי המשיח</span>.

<span dir="rtl">לא מעט רבנים העריצו את הרצל בשל המחשבה שדרכו תביא הצלה
גשמית לעם ישראל. רבנים אחרים היו מעורבים מלכתחילה בתנועה הציונית וראו בה
כלי להגשמת החזון הלאומי – תורני שלהם. הם ראו בציונות החילונית עם כל
ריחוקה מהתורה, משמעות אלוקית וקדושה בפנימיותה. הרצל לא נחשב רק
לפוליטיקאי דגול אלא לאישיות היסטורית, מלאת קסם ואגדה</span>.

<span dir="rtl">והוא, אמנם, מתאר בקצרה את הסיטואציה, מתוך הדגשת האהדה
הרבנית להרצל.</span>

<span dir="rtl">אבל, הרבנים הראשונים שפנה אליהם הרצל, עוד לפני הקונגרס
הראשון היו רבני גרמניה, אורתודוקסים ורפורמיים יחד, והם דחו אותו, וכך
כותב מאוחר יותר ב 1912, אלתר דרויאנוב, בלגלוג, דווקא על הרפורמיים (מתוך
פרויקט בן יהודה):</span>

<span dir="rtl">רבני גרמניה, **מן המצביאים את חיל האסימילציה**, עדיין
אינם יכולים לישון. לפני כמה שנים החריד את שנתם דברה של הציונות, ועד עתה
אין השינה חוזרת אליהם. כבר עשו דברים הרבה להשיב את המנוחה לנפשם, וכל
מעשיהם יצאו לבטלה. מתחלה אמרו לנעול את הדלתות בפני הקונגרס הציוני. אחר
כך, כשהוברר כמה גדולה היא האִוֶלֶת שבמעשה זה, שלחו בציונות את חבריהם
“רבני-המחאה”. כשלא הצליחו גם אלה להשיב את המנוחה לקדמותה, נמנו וגמרו
לדון את הציונות לשתיקה, וגם זו לא הועילה. עכשו הם מנסים את כחה של
התחבולה האחרונה: לכפור בעצם מציאותה של הציונות</span>.

<span dir="rtl">"רבני המחאה" ייצגו את "איגוד הרבנים הכללי בגרמניה" שכלל
רבנים אורתודוקסים ורפורמים, והם פרסמו החלטה המגנה את הציונות.</span>

<span dir="rtl">הנימוקים היו, סתירה לייעוד המשיחי (גישה אורתודוקסית),
וסתירה לשירות נאמן של המדינה בה חיים היהודים (גישה רפורמית).</span>

<span dir="rtl">שוב אנחנו מבינים, שבנושא זה ההלכה גמישה, וכפופה
לפוליטיקה.</span>

<span dir="rtl">עוד יותר בולט הדבר בהתנגדותם של רבני טורקיה, שגם אותה
מבכה וכועס אלתר דרויאנוב ב 1911, והוא מצטט:</span>

<span dir="rtl">"אנחנו היהודים העותומנים – נאמר בטלגרמה, שנשלחה מאזמיר
לראש וזירים,...– נאמנים היינו תמיד ונאמנים נהיה עד העולם למלכות
העותמנית.... נשבעים אנחנו בכבודנו ובדתנו כי נכונים אנחנו לחגור את כל
כחותינו ולהלחם בכל עת ובכל שעה נגד כל תנועה, שאינה מתאימה לטובת מולדתנו
האהובה.... אף יהודי אחד לא נמנה ולא ימנה גם מכאן ולהבא על
הציונים..."</span>

<span dir="rtl">על הטלגרמה חתמו... ראש רבני אזמיר וראשי העדה.</span>

<span dir="rtl">שש שנים מאוחר יותר התפוררה האימפריה העותומנית.</span>

<span dir="rtl">אבל, כמובן, ניתן להבין אותם. טורקיה חששה מאוד מהתנועה
הציונית. (ברור לנו שבלי המנדט הבריטי לא הייתה תקווה לציונות).</span>

<span dir="rtl">כאשר בקונגרס הציוני החמישי, מצטרפת תנועת "המזרחי"
לציונות, היא מהווה בה מיעוט, אך מצליחה להגיע להסכם על הפרדת
החינוך.</span>

<span dir="rtl">כאן נזרע הזרע למצב עד היום, כמאה עשרים שנה מאוחר
יותר.</span>

<span dir="rtl">ציונות דתית הולכת ומתגברת בזכות ילודה גבוהה וחינוך
עצמאי, ומשפיעה על גורל מדינת ישראל, יחד עם יהדות חרדית, שעדיין פוסלת את
המדינה הציונית מכל וכל.</span>

<span dir="rtl">הקיצונית נגד הציונות היום היא חסידות סאטמר, וכך כותב הרב
יואל טייטלבאום בשנת 1961:</span>

<span dir="rtl">כי אם ניקח כל פריצות הדור והעבירות המרובות הנעשות בכל
העולם וישימו אותם בכף מאזניים אחת, ומדינה ציונית בכף מאזניים השני, תכריע
(המדינה) את הכל שהוא השורש פורה ראש ולענה של אבי אבות הטומאה שבכל אבות
הנזיקין שבכל העולם כולו, והן המה המטמאים את כל העולם כולו</span>.

<span dir="rtl">ובקוטב השני, כמובן, הרב צבי יהודה קוק, מנציגיה הבולטים
של הציונות הדתית לאחר 1967, אומר לאחר המלחמה:</span>

<span dir="rtl">מדברים על אתחלתא דגאולה, אך  אנו כבר באמצע הגאולה. אנו
בטרקלין ולא בפרוזדור. רבי אליהו מגרייריץ ורבי צבי קאליא תלמידיו הנאמנים
והגדולים של ר" עקיבא איגר בדבריהם החוצבים להבות לעבודה המעשית של היישוב
החקלאי בארצנו, חוזרים ומבליטים תמיד שזו התחלת הגאולה. ר" אליהו גם מפרט:
" ואצלי כבר ברור שאם יקיימו ישראל שיתחילו לעבוד אדמת הקודש בסך ק"ל
משפחות, שתהיה התחלת הגאולה גם כשלא יהיו ישראל ראויים לכך" ר" יהושע
מקוטנא בתשובתו הלכה למעשה כותב: "ואין ספק שהיא מצוה גדולה כי הקיבוץ הוא
התחלתא דגאולה, – ובפרט עתה שראינו את התשוקה הגדולה, הן באנשים פחותי ערך,
הן בבינוניים, הן בישרים בליבותם, קרוב לוודאי שנתנוצץ רוח הגאולה".</span>

<span dir="rtl">וכך ניתן לסכם, שבכל הדורות, ההלכה מעמידה את ארץ ישראל
במרכז התפילה, והחזון העתידי, ואפילו מעריכה את היושבים בארץ. אבל, כאשר
מדובר במדינה יהודית עצמאית בארץ ישראל, גם לפני החילוניות, ובוודאי כאשר
זו כוללת גם רבים שאינם נשמעים לפוסקי ההלכה, הפוליטיקה גוברת על
ההלכה.</span>

<span dir="rtl">כולם אוהבים את ארץ ישראל, אך גדולה המחלוקת מה עושים עם
האהבה הזאת.</span>
