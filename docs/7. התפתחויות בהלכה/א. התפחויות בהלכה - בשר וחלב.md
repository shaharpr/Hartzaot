<span dir="rtl"><u>התפתחויות בהלכה – בשר וחלב</u></span>

<span dir="rtl"><u>בדיחה שמתהלכת בנושא מספרת כך:</u></span>

<span dir="rtl">משה עולה אל אלוהים בהר סיני.</span>

<span dir="rtl">אלוהים: "לא תבשל גדי בחלב אמו".</span>

<span dir="rtl">משה: אני מבין שלא מבשלים בשר עם חלב.</span>

<span dir="rtl">אלוהים: "לא תבשל גדי בחלב אמו".</span>

<span dir="rtl">משה: אני מבין שלא אוכלים מאכלי חלב שש שעות אחרי
בשר.</span>

<span dir="rtl">אלוהים: "לא תבשל גדי בחלב אמו"</span>

<span dir="rtl">משה: אני מבין שצריך כלים לחלב וכלים שונים לבשר.</span>

<span dir="rtl">אלוהים: אתה יודע מה משה אהובי... תעשו מה שאתם
רוצים...</span>

<span dir="rtl">ובהזדמנות זאת, בלי קשר לנושא, ניתן לראות, שגם להומור יש
מסורת, כי בנוסח יותר עדין הרעיון מופיע כבר לפני מאה שנה אצל דרויאנוב
ב"ספר הבדיחה והחידוד":</span>

<span dir="rtl">ספר הבדיחה והחידוד</span> 1**741** 
<span dir="rtl"></span>

<span dir="rtl">אמר שמריל</span>:

<span dir="rtl">משה ציווה את ישראל: “לא תבשל גדי בחלב-אמו</span>”,
<span dir="rtl">ומיד חשש: “מפולפלים בני מפולפלים הם ישראל, ועלולים לגלות
בדברי כוונה, שלא עלתה על לבי מעולם”. נמלך ואמר להם שנית: “אל תתפלפלו ואל
תבקשו בלא-תעשה זו מה שאין בה, אלא דברים כהוויתם: לא תבשל גדי
בחלב-אמו</span> “<span dir="rtl">ועדיין לא נתקררה דעתו של משה, וכשהגיע
למשנה-תורה חזר ופירש שלישית: “דברים שאמרתי כפשוטם אמרתי: לא תבשל גדי
בחלב אמו</span>”

<span dir="rtl">מה עשו ישראל? התפלפלו ימים ולילות, **תלו הררים בשערה**
וקבעו הלכה: “לא תבשל גדי בחלב-אמו שלוש פעמים – אחד לאיסור אכילה ואחד
לאיסור הנאה ואחד לאיסור בישול</span>”.

<span dir="rtl">לתלות הררים בשערה, הוא ביטוי שמשמעותו, בעברית עממית
"לנפח ולנפח" עם קשר רופף למקור.</span>

<span dir="rtl">ולא הבאתי את ההומור הזה, אלא מפני שיש בו אמת רבה לגבי
התפתחות ההלכה בכלל, ובמקרה זה בפרט.</span>

<span dir="rtl">קיימים סיפורי תנ"ך בודדים שבהם, כבדרך אגב, מופיעים מאכלי
חלב ובשר יחד, ואין כל התייחסות לאיסור המקובל היום בהלכה.</span>

<span dir="rtl"><u>ספר בראשית פרק יח (אברהם מארח שלושה אנשים, שאחר כך
מתברר שהם כנראה מלאכים)</u></span>

<span dir="rtl">(ב) וַיִּשָּׂא עֵינָיו וַיַּרְא וְהִנֵּה שְׁלשָׁה אֲנָשִׁים נִצָּבִים עָלָיו וַיַּרְא וַיָּרָץ
לִקְרָאתָם מִפֶּתַח הָאֹהֶל וַיִּשְׁתַּחוּ אָרְצָה</span>:

<span dir="rtl">(ג) וַיֹּאמַר אֲדֹנָי אִם נָא מָצָאתִי חֵן בְּעֵינֶיךָ אַל נָא תַעֲבֹר מֵעַל
עַבְדֶּךָ</span>:

<span dir="rtl">(ד) יֻקַּח נָא מְעַט מַיִם וְרַחֲצוּ רַגְלֵיכֶם וְהִשָּׁעֲנוּ תַּחַת הָעֵץ</span>:

<span dir="rtl">(ה) וְאֶקְחָה פַת לֶחֶם וְסַעֲדוּ לִבְּכֶם אַחַר תַּעֲבֹרוּ כִּי עַל כֵּן עֲבַרְתֶּם עַל
עַבְדְּכֶם וַיֹּאמְרוּ כֵּן תַּעֲשֶׂה כַּאֲשֶׁר דִּבַּרְתָּ:</span>

<span dir="rtl">(ו) וַיְמַהֵר אַבְרָהָם הָאֹהֱלָה אֶל שָׂרָה וַיֹּאמֶר מַהֲרִי שְׁלשׁ סְאִים קֶמַח סֹלֶת
לוּשִׁי וַעֲשִׂי עֻגוֹת</span>:

<span dir="rtl">(ז) וְאֶל הַבָּקָר רָץ אַבְרָהָם וַיִּקַּח בֶּן בָּקָר רַךְ וָטוֹב וַיִּתֵּן אֶל הַנַּעַר
וַיְמַהֵר לַעֲשׂוֹת אֹתוֹ</span>:

<span dir="rtl">(ח) וַיִּקַּח חֶמְאָה וְחָלָב וּבֶן הַבָּקָר אֲשֶׁר עָשָׂה וַיִּתֵּן לִפְנֵיהֶם וְהוּא עֹמֵד
עֲלֵיהֶם תַּחַת הָעֵץ וַיֹּאכֵלוּ:</span>

<u><span dir="rtl">ספר שמואל ב פרק יז</span> <span dir="rtl">(דוד בורח
מפני אבשלום בנו ומוצא מקלט במחניים)</span></u>

<span dir="rtl">(כז) וַיְהִי כְּבוֹא דָוִד מַחֲנָיְמָה וְשֹׁבִי בֶן נָחָשׁ מֵרַבַּת בְּנֵי עַמּוֹן
וּמָכִיר בֶּן עַמִּיאֵל מִלֹּא דְבָר וּבַרְזִלַּי הַגִּלְעָדִי מֵרֹגְלִים</span>:

<span dir="rtl">(כח) מִשְׁכָּב וְסַפּוֹת וּכְלִי יוֹצֵר וְחִטִּים וּשְׂעֹרִים וְקֶמַח וְקָלִי וּפוֹל
וַעֲדָשִׁים וְקָלִי</span>:

<span dir="rtl">(כט) וּדְבַשׁ וְחֶמְאָה וְצֹאן וּשְׁפוֹת בָּקָר הִגִּישׁוּ לְדָוִד וְלָעָם אֲשֶׁר אִתּוֹ
לֶאֱכוֹל כִּי אָמְרוּ הָעָם רָעֵב וְעָיֵף וְצָמֵא בַּמִּדְבָּר:</span>

<span dir="rtl">ועוד ברכת השפע, בשירת "האזינו":</span>

<u><span dir="rtl">ספר דברים פרק לב</span></u>

<span dir="rtl">(יג) יַרְכִּבֵהוּ עַל בָּמֳתֵי אָרֶץ וַיֹּאכַל תְּנוּבֹת שָׂדָי וַיֵּנִקֵהוּ דְבַשׁ מִסֶּלַע
וְשֶׁמֶן מֵחַלְמִישׁ צוּר</span>:

<span dir="rtl">(יד) חֶמְאַת בָּקָר וַחֲלֵב צֹאן עִם חֵלֶב כָּרִים וְאֵילִים בְּנֵי בָשָׁן
וְעַתּוּדִים עִם חֵלֶב כִּלְיוֹת חִטָּה וְדַם עֵנָב תִּשְׁתֶּה חָמֶר:</span>

<span dir="rtl">אבל שערי פרשנות לעולם אינם ננעלים. הפרשן של חז"ל אינו
מפרש, אלא יוצר.</span>

<span dir="rtl">תמיד ניתן לומר שאברהם לא ידע עדיין את האיסור, שלא ניתנה
תורה עדיין.</span>

<span dir="rtl">דוד המלך בוודאי אכל את הבשר בצהרים ואת החמאה בערב, רק לא
כתוב.</span>

<span dir="rtl">אבל במבט של ביקורת המקרא, ברור מהסיפורים הבודדים, ולא
פחות מהעובדה שבשום מקום לא נכתב על הפרדה בין בשר וחלב, שהפסוקים "לא תבשל
גדי בחלב אמו" הם מיוחדים לפרקים של המצוות, **ואינם רלוונטים לחיים בימי
הבית הראשון, וספק אם גם בימי בית שני. **</span>

<span dir="rtl">לפעמים צריך להיזהר בקריאה בויקיפדיה, בעיקר אם נושא כזה
נכתב על ידי אדם מסורתי. וכך מתחילה סקירה רצינית למדי בויקיפדיה:</span>

**<span dir="rtl">בשר בחלב הוא איסור
מה[תורה](https://he.wikipedia.org/wiki/%D7%93%D7%90%D7%95%D7%A8%D7%99%D7%99%D7%AA%D7%90)</span> <span dir="rtl">ב[הלכות](https://he.wikipedia.org/wiki/%D7%94%D7%9C%D7%9B%D7%94)</span> [<span dir="rtl">כשרות</span>](https://he.wikipedia.org/wiki/%D7%9B%D7%A9%D7%A8%D7%95%D7%AA) <span dir="rtl">ב[יהדות](https://he.wikipedia.org/wiki/%D7%99%D7%94%D7%93%D7%95%D7%AA)</span>**<span dir="rtl">,
על
אכילת [בשר](https://he.wikipedia.org/wiki/%D7%91%D7%A9%D7%A8)</span> <span dir="rtl">ו[חלב](https://he.wikipedia.org/wiki/%D7%97%D7%9C%D7%91)</span> <span dir="rtl">ש[התבשלו](https://he.wikipedia.org/wiki/%D7%91%D7%99%D7%A9%D7%95%D7%9C)</span> <span dir="rtl">יחדיו.
איסור זה כולל בנוסף לאיסור על האכילה גם [איסור על
הנאה](https://he.wikipedia.org/wiki/%D7%90%D7%99%D7%A1%D7%95%D7%A8_%D7%94%D7%A0%D7%90%D7%94)</span> <span dir="rtl">מתערובת
בשר וחלב מבושלת, ואף איסור ייחודי על עצם הבישול</span>.

**<span dir="rtl">האיסור העקרוני
הוא [מצווה](https://he.wikipedia.org/wiki/%D7%9E%D7%A6%D7%95%D7%95%D7%AA_%D7%9C%D7%90_%D7%AA%D7%A2%D7%A9%D7%94)</span> <span dir="rtl">מה[תורה](https://he.wikipedia.org/wiki/%D7%AA%D7%95%D7%A8%D7%94)</span>**<span dir="rtl">,
וכולל מיני בישול שונים, ובמהלך הדורות נוספו לו חלקים נוספים
שתוקפם [דרבנן](https://he.wikipedia.org/wiki/%D7%93%D7%A8%D7%91%D7%A0%D7%9F)</span> <span dir="rtl">ו[מנהג](https://he.wikipedia.org/wiki/%D7%9E%D7%A0%D7%94%D7%92_(%D7%94%D7%9C%D7%9B%D7%94))</span>,
<span dir="rtl">כדוגמת איסור על אכילת בשר וחלב יחדיו גם כאשר לא התבשלו
יחדיו, חובת הפרדה בין מוצרי חלב למוצרי בשר, חובת [המתנה בין אכילת מוצרי
בשר למוצרי
חלב](https://he.wikipedia.org/wiki/%D7%94%D7%9E%D7%AA%D7%A0%D7%94_%D7%91%D7%99%D7%9F_%D7%91%D7%A9%D7%A8_%D7%9C%D7%97%D7%9C%D7%91)</span> <span dir="rtl">ולפי
שיטות מסוימות גם הוספת
בשר [חיה](https://he.wikipedia.org/wiki/%D7%97%D7%99%D7%94_(%D7%99%D7%94%D7%93%D7%95%D7%AA))</span> <span dir="rtl">ו[בשר
עוף](https://he.wikipedia.org/wiki/%D7%91%D7%A9%D7%A8_%D7%A2%D7%95%D7%A3)</span> <span dir="rtl">לאיסור
זה.</span>

<span dir="rtl"><u>פשוט לא נכון, אין איסור בתורה על עירוב בשר
וחלב.</u></span>

<span dir="rtl">מה שכתוב בתורה זה (בדיוק כמו בבדיחה), שלוש פעמים "לא
תבשל גדי בחלב אמו", פעמיים בספר שמות, ופעם אחת בספר דברים.</span>

<span dir="rtl">ולמה הויקיפדיה טועה ומטעה במשפט הראשון? **מפני שחז"ל
טוענים** שהם מבינים משלושת הפסוקים שיש איסור בשר וחלב, כלומר, חז"ל
טוענים שאיסור בשר וחלב הוא מדאורייתא, ולכן הויקיפדיה שהייתה צריכה
להוסיף, "שלדעת חז"ל" הוא איסור מהתורה... חטאה לאמת.</span>

<span dir="rtl">ואכן, חז"ל, שחקקו את חוקי הפרדת בשר וחלב, תלו את חוקיהם
בפסוקים מהתורה.</span>

<span dir="rtl">זה רגיל אצל חז"ל, הם מחוקקים, וטוענים לא פעם, שחוקיהם הם
"מדאורייתא". וזו הסיבה, לדעת רבים וטובים, שהיום רבנים לא מעוניינים
שבישיבות ילמדו את התורה עצמה. ילמדו גמרא.</span>

<span dir="rtl">קיימים ניסיונות שונים, בכל הדורות לפרש את כוונת הכתוב
המקורי, ואת כוונת חז"ל בפירושם.</span>

<span dir="rtl">אך קודם כל היו כאלה, שהסכימו עם הכתוב בתורה
כפשוטו.</span>

<span dir="rtl"><u>פילון האלכסנדרוני (מתוך מאמר עליו, מאת מנחם שטיין,
בפרויקט בן יהודה)</u></span>

<span dir="rtl">איסור בישול גדי בחלב אמו, אשר פילון מבין **כפשוטו**, לא
כאיסור בשר בחלב בכלל (על המדות קל"ד וכו')</span>.

<span dir="rtl">ופילון היה מנהיג דתי, כמובן, של קהילת אלכסנדריה במאה
הראשונה לספירה (לפני החורבן).</span>

<span dir="rtl">מצד שני, חז"ל לא הכירו את פילון, כי הוא כתב את ספריו
ביוונית שהייתה כבר שפת קהילתו.</span>

<span dir="rtl">באתר היהדות הקראית העולמית מופיעה ההלכה הקראית, שכרגיל
מתנגדת לכל פסיקה של המשנה והתלמוד (הקראות מתפלגת מהיהדות הרבנית במאה
השמינית):</span>

<span dir="rtl">בתורה מופיע שלוש פעמים האיסור "לֹא תְבַשֵּׁל גְּדִי בַּחֲלֵב אִמּוֹ".
בשמות כ"ג 19; בשמות ל"ד 26; ובדברים י"ד 21. כוונתה של מצווה זאת ברורה
ממשמעה. **חל איסור לבשל גדי, עם הֶחָלָב של אמו.** ועל פי היקש ההגברה יש
ללמוד שהכוונה היא לאיסור בישול כל צאצא (פרח) עם חלב אמו (עיקר)</span>. 

<span dir="rtl">.....</span>

<span dir="rtl">איסור זה חל **רק על האם והצאצא שלה**, ולא כדעת הרבניים
שאסרו אכילת כל בשר עם חלב...</span>

<span dir="rtl">אחרים מנסים לנמק:</span>

<span dir="rtl">הרמב"ם, שכמובן מקבל ללא עוררין כמעט את חז"ל, מוותר על
הסבר ב"יד החזקה", אך מגמגם ב"מורה נבוכים" (ספר פילוסופי-תאולוגי שבו הוא
מנסה להסביר את טעמי המצוות):</span>

<u><span dir="rtl">ספר מורה נבוכים - חלק ג פרק מח</span></u>

<span dir="rtl">ואמנם איסור 'בשר בחלב' עם היותו **מזון עב מאד**, בלא
ספק, ומוליד מלוי רב, **אין רחוק אצלי** שיש בו ריח 'עבודה זרה', **אולי
כך** היו אוכלים בעבודה מעבודותיה או בחג מחגיהם. וממה שמחזק זה אצלי -
זְכור התורה אותו שני פעמים תחילת מה שציותה עליו עם מצות החג, "שלש פעמים
בשנה וגו'", כאילו אמר, בעת חגכם ובואכם לבית 'יי אלוהיך' לא תבשל מה שתבשל
שם על דרך פלוני, כמו שהיו הם עושים. זהו הטעם החזק אצלי בענין איסורו -
**ואמנם לא ראיתי זה כתוב** במה שראיתי מספרי הצאבה:</span>

<span dir="rtl">מגמגם כתבתי, משער, משער, אבל מודה שאין לו ראייה
להשערתו.</span>

<span dir="rtl">והנה מאמר חדש,</span>

<u><span dir="rtl">"גדי בחלב אמו" מנחם הרן ספר ח"א גינזברג 1978</span>
JSTOR</u>

<span dir="rtl">מנחם הרן, מתמודד עם השאלה הקשה של הסיבה לדרישת התורה,
החוזרת שלוש פעמים: "לא תבשל גדי בחלב אמו".</span>

<span dir="rtl">הוא מביא כל מיני טענות, מפרשני מקרא יהודים, וגם מחוקרים
אקדמיים, כאילו המצווה נובעת מהתנגדות לפולחן אלילי, או פולחן מאגי, של
ביקוש גדי בחלב אמו. הוא מערער את כל ההסברים הללו.</span>

<span dir="rtl">פרשנים אחרים, למשל מרטין לותר, מייסד הפרוטסטנטיות,
מפרשים "בחלב אמו" – כל זמן שהוא יונק. לא תבשל גדי צעיר, בתקופת היניקה
שלו. גם את הפירוש הזה הוא לא מקבל.</span>

<span dir="rtl">הוא מסביר, שבישול (נכון) של גדי בחלב נחשב למעדן, והסיבה,
לדעתו להתנגדות היא סיבה הומנית, והוא מצרף את החוק הזה למשפחה של חוקי צער
בעלי חיים (אם אפשר לקרוא להם כך...).</span>

<u><span dir="rtl">ספר שמות פרק כב</span></u>

<span dir="rtl">(כט) כֵּן תַּעֲשֶׂה לְשֹׁרְךָ לְצֹאנֶךָ שִׁבְעַת יָמִים יִהְיֶה עִם אִמּוֹ בַּיּוֹם
הַשְּׁמִינִי תִּתְּנוֹ לִי:</span>

<span dir="rtl">כלומר, להביא קורבן את בכור הבקר והצאן, רק אחרי שבעה
ימים...</span>

<u><span dir="rtl">ספר ויקרא פרק כב</span></u>

<span dir="rtl">(כח) וְשׁוֹר אוֹ שֶׂה אֹתוֹ וְאֶת בְּנוֹ לֹא תִשְׁחֲטוּ בְּיוֹם אֶחָד:</span>

<u><span dir="rtl">ספר דברים פרק כב</span></u>

<span dir="rtl">(ו) כִּי יִקָּרֵא קַן צִפּוֹר לְפָנֶיךָ בַּדֶּרֶךְ בְּכָל עֵץ אוֹ עַל הָאָרֶץ אֶפְרֹחִים
אוֹ בֵיצִים וְהָאֵם רֹבֶצֶת עַל הָאֶפְרֹחִים אוֹ עַל הַבֵּיצִים לֹא תִקַּח הָאֵם עַל הַבָּנִים</span>:

<span dir="rtl">(ז) שַׁלֵּחַ תְּשַׁלַּח אֶת הָאֵם וְאֶת הַבָּנִים תִּקַּח לָךְ לְמַעַן יִיטַב לָךְ וְהַאֲרַכְתָּ
יָמִים:</span>

<span dir="rtl">זו משפחה של חוקים, שקצת ציני לקרוא להם הומניים. מה גם
שהיום יש בחורי ישיבה שמחפשים קינים, כי הם חייבים למלא את מצוות שילוח
הקן... אבל, לדעת המחבר, "לא תבשל גדי בחלב אמו" שייך למשפחה זו, ופירוש
חז"ל הוא כמובן מלאכותי, ונובע מסיבותיהם ולא מהיגיון הפסוק.</span>

<span dir="rtl">ואם לדבר על סיבותיהם, הרי הם אלה שעליהן מדבר המאמר
הבא:</span>

<u><span dir="rtl">"לא תבשל גדי בחלב אמו" ב"צ לוריא "בית מקרא"
תשנ"ג.</span> JSTOR</u>

<span dir="rtl">המחבר מנסה למצוא את **המניע הפוליטי** לשימוש בפסוק
המקראי למגבלות גסטרונומיות. לדעתו, **ולמעשה לדעת רבים:**</span>

<span dir="rtl">"המציאות של המאה השניה והשלישית תבעה **התבדלות והתרחקות
מן הגויים** ומחברתם והחמרה בדיני פתם ויינם של גויים, תבשיליהם ומכירת
דברים שהיו עשויים לשמש לתקרובת לעבודה זרה".</span>

<span dir="rtl">....</span>

<span dir="rtl">"אם כי החוק על חלב ובשר אינו מדאורייתא כי אם מרבנן, גדול
וחשוב ערכו לאין ערוך לשמירת ייחודו של עם ישראל בשנות גלותו.</span>

<span dir="rtl">חבל שאין אנו יודעים את שמו של מחבר חוק זה, כי ראוי הוא
להיכלל בין גדולי האומה"</span>

<span dir="rtl">ציטטתי גם את המשפט האחרון, למרות שאני מתנגד לו נמרצות.
חוקי ההפרדה שחוקקו רבנן (חז"ל) הם חרב פיפיות. ספק אם עזרו לקיום עם
ישראל, אך ודאי וודאי שהיום הם גורמים לפילוגו ההרסני.</span>

<span dir="rtl">בגלל פרשנותם, קיימים כמה "סוגי יהודים", ולא רק שניים,
שאינם יכולים לאכול זה על שולחנו של זה, וזה משמעותי ביותר למצבה החברתי
והפוליטי של מדינת ישראל.</span>

<span dir="rtl">ומכאן נעבור ונסקור, כיצד חז"ל והפוסקים שאחריהם מגדילים
ומעצימים את החד גדיא, שבושל בחלב אמו.</span>

<span dir="rtl">הפעם הראשונה (שאני מצאתי...) התייחסות לנושא היא במדרש
ההלכה "מכילתא" שבו קיים שיח, ללא פסיקה בנושא. ייתכן והוא קודם
למשנה.</span>

<u><span dir="rtl">מכילתא פרשת משפטים מסכת נזיקין פרשה כ</span></u>

<span dir="rtl">לא תבשל גדי בחלב אמו.</span>

<span dir="rtl">רבי שמעון אומר, מפני מה נאמר בג' מקומות? כנגד שלש בריתות
שכרת הקדוש ברוך הוא עם ישראל. אחת בחורב ואחת בערבות מואב ואחת בהר גריזים
והר עיבל.</span>

<span dir="rtl">........</span>

<span dir="rtl">רבי יונתן אומר מפני מה נאמרה בשלש מקומות? אחת לבהמה ואחת
לחיה ואחת לעוף.</span>

<span dir="rtl">אבא חנן משום רבי אלעזר מפני מה נאמר בשלשה מקומות? אחת
לבהמה גסה ואחת לעזים ואחת לרחלים.  
רבי שמעון בן אלעזר אומר מפני מה נאמר בשלשה מקומות? אחת לבהמה גסה ואחת
לדקה ואחת לחיה. **דבר אחר, אחד איסור אכילה ואחד איסור הנאה ואחד איסור
בישול.**</span>

<span dir="rtl">ובמשנה כבר ההוראה בלשון ברורה.</span>

<u><span dir="rtl">משנה מסכת חולין פרק ח</span></u>

<span dir="rtl">(א) כָּל הַבָּשָׂר אָסוּר לְבַשֵּׁל בְּחָלָב, חוּץ מִבְּשַׂר דָּגִים וַחֲגָבִים. וְאָסוּר
לְהַעֲלוֹתוֹ עִם הַגְּבִינָה עַל הַשֻּׁלְחָן, חוּץ מִבְּשַׂר דָּגִים וַחֲגָּבִים. ....הָעוֹף עוֹלֶה עִם
הַגְּבִינָה עַל הַשֻּׁלְחָן וְאֵינוֹ נֶאֱכָל, דִּבְרֵי בֵית שַׁמַּאי. וּבֵית הִלֵּל אוֹמְרִים, לֹא עוֹלֶה וְלֹא
נֶאֱכָל. אָמַר רַבִּי יוֹסֵי, זוֹ מִקֻּלֵּי בֵית שַׁמַּאי וּמֵחֻמְרֵי בֵית הִלֵּל. בְּאֵיזֶה שֻׁלְחָן אָמְרוּ,
בְּשֻׁלְחָן שֶׁאוֹכֵל עָלָיו. אֲבָל בְּשֻׁלְחָן שֶׁסּוֹדֵר עָלָיו אֶת הַתַּבְשִׁיל, נוֹתֵן זֶה בְּצַד זֶה וְאֵינוֹ
חוֹשֵׁשׁ</span>:

<span dir="rtl">(</span><span dir="rtl">ב) **צוֹרֵר אָדָם בָּשָׂר וּגְבִינָה בְּמִטְפַּחַת
אַחַת, וּבִלְבַד שֶׁלֹּא יְהוּ נוֹגְעִין זֶה בָזֶה**. רַבָּן שִׁמְעוֹן בֶּן גַּמְלִיאֵל אוֹמֵר, שְׁנֵי
אַכְסְנָאִין אוֹכְלִין עַל שֻׁלְחָן אֶחָד, זֶה בָּשָׂר וְזֶה גְּבִינָה, וְאֵין חוֹשְׁשִׁין:</span>

<span dir="rtl">החוקים כבר מפורטים, אך לא קנאיים מאוד. האחריות היא על
האדם, לא על "משגיח הכשרות".</span>

<u><span dir="rtl">רע"ב על מסכת חולין פרק ח משנה א</span>
<span dir="rtl">(פירוש מ 1500 בערך של עובדיה מברטנורה)</span></u>

<span dir="rtl">(א) כל הבשר אסור לבשל בחלב - יש מהן **מדברי תורה** כגון
בשר בהמה, ויש מהן מדברי סופרים כגון בשר עוף</span>:

<span dir="rtl">חוץ מבשר דגים וחגבים - שאינן לא מדברי תורה ולא מדברי
סופרים</span>:

<span dir="rtl">ואסור להעלותן עם הגבינה על השלחן - ואפילו בשר עוף דאיסור
אכילתו מדברי סופרים, אסור להעלותו עם הגבינה על השלחן. גזירה שמא יעלה
גבינה עם בשר הבהמה באלפס רותח, שהוא אסור מן התורה דהיינו מבשל:</span>

<span dir="rtl">אבל, הדברים אינם מוחלטים עדיין בתקופת התלמוד, כלומר
במאות הראשונות לספירה. ומה שמשמעותי זה לא ר' יוסי הגלילי, שחי במאה
השנייה, אלא הציטוט בשמו, במאה הרביעית אולי.</span>

<u><span dir="rtl">תלמוד בבלי מסכת יבמות דף יד/א</span></u>

<span dir="rtl">במקומו של ר' יוסי הגלילי היו אוכלים בשר עוף בחלב</span>

<u><span dir="rtl">תלמוד בבלי מסכת קידושין דף נז/ב</span></u>

<span dir="rtl">בשר בחלב: מנלן דתנא דבי ר' ישמעאל לא תבשל גדי בחלב אמו
ג"פ. אחד איסור אכילה ואחד איסור הנאה ואחד איסור בישול. מתניתין דלא כי
האי תנא דתניא ר"ש בן יהודה אומר **בשר בחלב אסור באכילה, ומותר בהנאה.  
**</span>

<span dir="rtl">מה בין אכילה ובין הנאה?  
אסור לאכול בשר עם חלב, אך אם בשר וחלב התערבו, מותר למשל, למכור את
התערובת לגוי, זו "הנאה". ועדיין הויכוח אם "הנאה" מותרת או אסורה.</span>

<u><span dir="rtl">תלמוד בבלי מסכת חולין דף קטז/א</span></u>

<span dir="rtl">מאי איכא בין רבי יוסי הגלילי לרבי עקיבא? איכא בינייהו
חיה. רבי יוסי הגלילי סבר חיה דאורייתא ור' עקיבא סבר חיה דרבנן.
....</span>

<span dir="rtl">וכאן כמה מהחכמים המקלים:</span>

<span dir="rtl">של רבי אליעזר היו כורתין עצים לעשות פחמין לעשות ברזל
\[בשבת\], במקומו של רבי יוסי הגלילי היו אוכלין בשר עוף בחלב.</span>

<span dir="rtl">לוי איקלע לבי יוסף רישבא אייתו לקמיה רישא דטיוסא בחלבא
ולא אמר להו ולא מידי. כי אתא לקמיה דרבי אמר ליה אמאי לא תשמתינהו? אמר
ליה: **אתריה דרבי יהודה בן בתירא הוא** ואמינא דרש להו כרבי יוסי הגלילי
דאמר, יצא עוף, שאין לו חלב אם:</span>

<span dir="rtl">וכמה זמן בין בשר וחלב?</span>

<span dir="rtl">תלמוד בבלי מסכת חולין ק"ד-ק"ה \[תרגום\]</span>

<span dir="rtl">רבי יצחק בנו של רב משרשיה הזדמן לבית רב אשי \[מאחורני
האמוראים, בערך 500 לספה"נ\]. הביאו לו גבינה לאכול, אכל. הביאו לו בשר,
אכל, ולא נטל ידיו. אמרו לו: והרי שנה חמיו של ר' אבא: עוף וגבינה נאכלים
באפיקורן \[כלומר, באופן חופשי כארוחה אחת\], בשר וגבינה לא.</span>

<span dir="rtl">אמר להם: דברים אלה בלילה, אבל ביום אני רואה. \[כלומר רק
אם יש חשש ערבוב\]</span>

<span dir="rtl">בשנים אלה, אצל חלק מאמוראים עוד מותר לאכול בשר אחרי
גבינה באותה ארוחה, אצל אחרים רק עוף וגבינה, יש מקלים ויש מחמירים.</span>

<span dir="rtl"><u>אבל מאוחר יותר: \[תרגום\]</u></span>

<span dir="rtl">שאל רב אסי מר' יוחנן: כמה ישהה בין בשר לגבינה? אמר לו:
ולא כלום. כן הוא? והרי אמר רב חסדא: מי שאכל בשר אסור לאכול גבינה. גבינה
– מותר לאכול בשר. \[ומסיקים ששאל על בשר לאחר גבינה\].</span>

<span dir="rtl">....</span>

<span dir="rtl">אמר מר עוקבא: אני לעניין זה כחומץ בן יין. אצל אבי, כאשר
אבי היה אוכל בשר היום לא היה אוכל גבינה עד למחר באותה שעה, ואילו אני
בסעודה זו בשר, ולא אוכל גבינה, לסעודה הבאה אוכל גבינה.</span>

<span dir="rtl">אבל יש גם החמרה נוספת בתלמוד.</span>

<u><span dir="rtl">תלמוד בבלי מסכת זבחים דף צו/ב</span></u>

<span dir="rtl">והתניא קדרה שבישל בה בשר לא יבשל בה חלב.</span>

<span dir="rtl">לא מצאתי שום דיון בנושא מתקופת האמוראים (500) ועד
"התוספות" (1100).</span>

<span dir="rtl">הבאתי סקירה על ההתפתחויות בנושא מאתר</span>

<span dir="rtl"><u>דין – המרכז לדיינות 2015</u></span>

<span dir="rtl"><u>המתנה בין בשר וחלב</u></span>

<span dir="rtl">בדברי התוספות \[בערך 1100\] בסוגיה נאמרו שני
חידושים:</span>

<span dir="rtl">רבנו תם ובעל 'הלכות גדולות' מייסדים "דאכל בשר אסור לאכול
גבינה, היינו בלא נטילה וקינוח, אבל בנטילה וקינוח שרי**". **כלומר, לפי
דעה זו אין חובת המתנה כלל בין בשר לבין גבינה, ודי בהדחת הידיים וקינוח
בלחם וכד'. תוספות ממשיכים שאם "אכל גבינה מותר לאכול בשר אף בלא נטילה
וקינוח....".</span>

<span dir="rtl">עוד חידשו התוספות שבמקום שיש חיוב המתנה, שיעור ההמתנה
בין אכילת בשר לחלב כלל אינו נקבע בזמן**, **אלא בסיום הסעודה הראשונה.
....</span>

<span dir="rtl">לעומת דעת התוספות, הרי"ף, הרא"ש (חולין, שם) והרמב"ם
(הלכות מאכלות אסורות, פרק ט) פירשו את דברי מר עוקבא שהכוונה לזמן הממוצע
בין סעודת אחת לסעודה אחרת, וכתב הרא"ש "דהיינו מזמן סעודת הבקר עד זמן
סעודת הערב, ופחות משיעור זה אין לאכול גבינה אחר בשר". לדעת הרמב"ם שיעור
ההמתנה "כדי שיעור סעודה אחרת" הוא "כמו שש שעות".</span>

<span dir="rtl">..... \[דווקא הספרדים מחמירים\]</span>

**<span dir="rtl">המנהג בפועל</span>**

<span dir="rtl">יש מקומות שנהגו להמתין שלוש שעות (המנהג הוזכר ב'דרכי
תשובה' סק"ג), וכך נוהגים חלק מיוצאי גרמניה ואנגליה. מנגד, האריז"ל היה
נוהג להמתין יום שלם בין אכילת בשר לגבינה, וכן יש שנהגו סלסול בעצמם
וממתינים כ"ד שעות שלימות אחרי אכילת בשר (דרכי תשובה סק"ד וסק"ו).</span>

<span dir="rtl">יש מי שנוהג להמתין שעה אחת בלבד, כדברי הרמ"א מעיקר הדין,
ומנהג זה ידוע כמנהג הולנד.</span>

<span dir="rtl">אך ברוב תפוצות ישראל המנהג ברור להמתין שש שעות בין אכילת
בשר לאכילת מוצרי חלב, ואין לפרוץ גדר .....</span>

<span dir="rtl"><u>אילון גלעד, כותב בהארץ (2018) מאמר בנושא ובו הקטע
:</u></span>

<span dir="rtl">התפתחות חשובה נוספת בעניין ההפרדה בין בשר לחלב התקבלה
באירופה במאה ה–12 וה–13, כאשר רבנים החליטו שטעם הבשר והחלב נטמע בכלי
בישול מסוימים למשך 24 שעות. לכן, טענו, בישול בשר וחלב באותו כלי באותה
יממה אסור, שכן הוא עשוי להיחשב לבישול בשר בחלב. בהדרגה איסור זה הוביל
להופעתם של כלי בישול בשריים וחלביים נפרדים, ומאוחר יותר גם לכלי אוכל
וסכו"ם נפרדים</span>.

<span dir="rtl">וכאן דווקא הרמב"ם פוסק בצורה מאד מעניינת, בעניין ערבוב
בטעות:</span>

<span dir="rtl">הרמב"ם הוא מדען, והוא יודע שלעולם אין להפריד דברים
לחלוטין, וצריך לקבוע מידות. ומעניינת הפסיקה הבאה שלו:</span>

<u><span dir="rtl">רמב"ם יד החזקה הלכות מאכלות אסורות פרק טו</span></u>

<span dir="rtl">(ל) ואם היה בשר בחלב, או יין נסך, ויין ערלה, וכלאי הכרם,
שנפלו לדבש, או בשר שקצים ורמשים שנתבשל עם הירק, וכיוצא בהן. **טועם אותן
העכו"ם** וסומכין על פיו, אם אמר אין בו טעם או שאמר יש בו טעם. ומטעם רע
הוא והרי פגמו, הכל מותר. והוא שלא יהיה סופו להשביח כמו שביארנו. ואם אין
שם עכו"ם לטעום **משערין אותו בשיעורו בששים או במאה או במאתים**:</span>

<span dir="rtl">אנחנו צריכים את הגוי שיטעם, אם הוא אומר שאין השפעה על
הטעם, או השפעה לרעה (!) הרי זה כשר. אם חלילה הטעם נהיה משובח יותר הרי זה
טרֵפה.</span>

<span dir="rtl">מה נעשה בלי גויים... בלי גויים צריכים
מתמטיקאים...</span>

<span dir="rtl">אבל, בדרך כלל, אנו מוצאים ש"מצווה גוררת מצווה" במובן
השלילי ביותר, שניתן להגדירו "לעולם אתה חשוד על עבירה", ולכן תמיד צריך
להחמיר.</span>

<span dir="rtl">מאיסור בישול, לכלים נפרדים.</span>

<span dir="rtl">מכלים נפרדים לכיורים נפרדים.</span>

<span dir="rtl">ולא תנוח דעתנו... ותמיד נזדקק לרבנים, ותמיד תהיה להם
פרנסה.</span>

<span dir="rtl">הכלים נפרדים.... מה קורה עם מדיח הכלים?</span>

<span dir="rtl">זו דוגמה מצויינת לכך שההלכה לא רק שלא פותרת את שאלות
מאמיניה, אלא מסבכת את רגליהם עד אין מוצא.</span>

<span dir="rtl">הנה סיכום מאמר של הרב ישראל רוזן באתר "צמת", ("צוותי מדע
ותורה").  
קיצצתי אותו למידה סבירה להבנת רוח הדברים.</span>

**<span dir="rtl">ה. סיכום</span>**

<span dir="rtl">א. למיטב ידיעתי במקרים רבים נשארים שיירי אוכל "בעין"
לאחר ההדחה. אם אכן</span>

<span dir="rtl">זו המציאות (**ולעולם אין אדם יודע מה בלבה של מכונת
חברו**), אזי קשה מאד לענ"ד להתיר שימוש במכונה משותפת לבשר ולחלב, מן
הטעמים הבאים</span>: <span dir="rtl">\[שימו לב לבעייה של ארוחה אצל
חברך!\]</span>

<span dir="rtl">1. ה"בעין" לא נפגם, וחתיכות בשר, למשל, נשארות "בשריות"
גם לאחר ההדחה</span>.

<span dir="rtl">2. ברגע מסוים אין שִשים כנגד ה"בעין"; ואם יש שיירי בשר,
אזי המכונה נעשית בשרית בכלי ראשון. בהדחה הנגדית תיעשה חלבית בכלי ראשון;
והמדיח בה, כמדיח בכלי איסור</span>.

<span dir="rtl">....</span>

<span dir="rtl">ד. אם יקפידו לגרוף את הלכלוך הגס לפני ההדחה, וגם את המעט
מזעיר שישאר בתחתית המכונה יקפידו לנקות ולנקר בין הדחה להדחה, יתכן שיש
מקום להקל מצד המציאות. גם אז, לענ"ד רצוי להפעיל המכונה "על ריק" בין הדחת
בשר לחלב ואיפכא, לניקוי ומירוק השמנונית. אמנם, לענ"ד, ראוי לגדור ולאסור
גם זאת, **"שכן נתת תורת כל אחד בידו"**, וחיישינן לשיכחה ....</span>

<span dir="rtl">ה. שיטה משופרת יותר היא להתקין מקור חום חיצוני לחלוטין,
ולבטל כליל את גופי החימום במכונה עצמה. ע"י כך ההדחה מתבצעת בכלי שני
בלבד, ובכך הקלנו מאד את החששות ההלכתיים בנדון.</span>

<span dir="rtl">(וזה מהרעיונות הטכנולוגיים של צמת, כיצד להסתדר עם המצוות
בדרך עקיפה)</span>

<span dir="rtl">הדגשתי את "נתת תורת כל אחד בידו". ההלכה היום בנויה על
**אי אמון מוצהר במאמיניה**.  
היא זקוקה למשגיחים, ולחומרות שיבטיחו אותנו נגד רשלנות "מצוותית".</span>

<span dir="rtl">ומי יחזיר לנו את אחד מחכמינו העתיקים והתמימים מימי המשנה
האומר:</span>

<span dir="rtl">צוֹרֵר אָדָם בָּשָׂר וּגְבִינָה בְּמִטְפַּחַת אַחַת, וּבִלְבַד שֶׁלֹּא יְהוּ נוֹגְעִין זֶה
בָזֶה.</span>

<span dir="rtl">אדם, לא רב ולא משגיח כשרות...</span>

<span dir="rtl">כמובן, היום כל השוק משועבד ל"לא תבשל גדי בחלב
אמו".</span>

<span dir="rtl">הרי צריך להבטיח את הבשר והחלב, בכל שלבי הייצור שלא יגעו
זה בזה.</span>

<span dir="rtl">ועל כך יכולים לפקח רק אנשים נאמנים שלמדו בישיבות גמרא
ופוסקים, ובדרך כלל שייכים גם למפלגה המתאימה.</span>

<span dir="rtl">ולבסוף, יש לנו גם מילה חדשה בנושא. פַּרוֶוה.</span>

<span dir="rtl">מה מקור המילה פַּרווֶה?</span>

**<u><span dir="rtl">רוביק רוזנטל עונה</span>:</u>**

<span dir="rtl">מקור המילה ביידיש ובה היא נכתבת פּארעווע. על מקורה יש
תילי תילים של השערות, על פי משמעויות המילה "פאר" (בגרמנית: זוג, בשפות
הסלאביות: אדים), **אך אף הסבר אינו משכנע**</span>.
