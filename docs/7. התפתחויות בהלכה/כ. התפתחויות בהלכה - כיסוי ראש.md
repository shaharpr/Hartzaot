<span dir="rtl"><u>התפתחויות בהלכה – כיסוי ראש</u></span>

<span dir="rtl"><u>נתחיל עם כיסוי ראש לנשים</u></span>

<u><span dir="rtl">תלמוד בבלי מסכת כתובות דף עב/א</span></u>

<span dir="rtl">ואיזוהי דת יהודית יוצאה וראשה פרוע: ראשה פרוע דאורייתא
היא דכתיב "ופרע את ראש האשה" ותנא דבי רבי ישמעאל אזהרה לבנות ישראל שלא
יצאו בפרוע ראש דאורייתא קלתה שפיר דמי דת יהודית אפילו קלתה נמי אסור אמר
רבי אסי אמר רבי יוחנן קלתה אין בה משום פרוע ראש הוי בה רבי זירא היכא
אילימא בשוק דת יהודית היא ואלא בחצר אם כן לא הנחת בת לאברהם אבינו שיושבת
תחת בעלה ...</span>

<span dir="rtl"><u>תרגום ופירוש שטיינזלץ:</u></span>

<span dir="rtl">\[...אזהרה לבנות ישראל שלא יצאו בפרוע ראש **דאורייתא**.
סל שלה מספיק יפה ואולם משום דת יהודית אפילו סל שלה אסור וצריכה כיסוי ראש
ממש. אמר רבי אסי אמר רבי יוחנן – בסלה אין משום פרוע ראש. התקשה בכך ר'
זירא: אם תאמר בשוק (ברשות הרבים) בכלל זאת עבירה על דת יהודית, ואלא בחצר
כולן עברייניות (כלומר לא נוהגות לכסות את ראשן).</span>

<span dir="rtl">למדנו מכאן שלדעת האסכולה של רבי ישמעאל, אסור מהתורה, לבת
ישראל, לצאת בראש פרוע.</span>

<span dir="rtl">וראש פרוע, אין הכוונה לא מסורק, אלא הכוונה ראש שאינו
מכוסה. שהרי אחרי כן מתווכחים עם מספיק שהאשה תכסה את ראשה בסל שלה, או
צריכה כיסוי מלא...</span>

<span dir="rtl">ומהיכן בא הביטוי "ראש פרוע", שעליו מבססים את הטענה
שהתורה דורשת כיסוי?</span>

<u><span dir="rtl">ספר במדבר פרק ה</span> <span dir="rtl">פרשת האשה
הסוטה</span></u>

<span dir="rtl">(יד) וְעָבַר עָלָיו רוּחַ קִנְאָה וְקִנֵּא אֶת אִשְׁתּוֹ וְהִוא נִטְמָאָה אוֹ עָבַר
עָלָיו רוּחַ קִנְאָה וְקִנֵּא אֶת אִשְׁתּוֹ וְהִיא לֹא נִטְמָאָה</span>:

<span dir="rtl">(טו) וְהֵבִיא הָאִישׁ אֶת אִשְׁתּוֹ אֶל הַכֹּהֵן וְהֵבִיא אֶת קָרְבָּנָהּ עָלֶיהָ
עֲשִׂירִת הָאֵיפָה קֶמַח שְׂעֹרִים לֹא יִצֹק עָלָיו שֶׁמֶן וְלֹא יִתֵּן עָלָיו לְבֹנָה כִּי מִנְחַת קְנָאֹת הוּא
מִנְחַת זִכָּרוֹן מַזְכֶּרֶת עָוֹן</span>:

<span dir="rtl">(טז) וְהִקְרִיב אֹתָהּ הַכֹּהֵן וְהֶעֱמִדָהּ לִפְנֵי יְהֹוָה</span>:

<span dir="rtl">(יז) וְלָקַח הַכֹּהֵן מַיִם קְדשִׁים בִּכְלִי חָרֶשׂ וּמִן הֶעָפָר אֲשֶׁר יִהְיֶה
בְּקַרְקַע הַמִּשְׁכָּן יִקַּח הַכֹּהֵן וְנָתַן אֶל הַמָּיִם</span>:

<span dir="rtl">(יח) וְהֶעֱמִיד הַכֹּהֵן אֶת הָאִשָּׁה לִפְנֵי יְהֹוָה **וּפָרַע אֶת רֹאשׁ הָאִשָּׁה**
וְנָתַן עַל כַּפֶּיהָ אֵת מִנְחַת הַזִּכָּרוֹן מִנְחַת קְנָאֹת הִוא וּבְיַד הַכֹּהֵן יִהְיוּ מֵי הַמָּרִים
הַמְאָרֲרִים:</span>

<span dir="rtl">....</span>

<span dir="rtl">(כז) וְהִשְׁקָהּ אֶת הַמַּיִם וְהָיְתָה אִם נִטְמְאָה וַתִּמְעֹל מַעַל בְּאִישָׁהּ וּבָאוּ
בָהּ הַמַּיִם הַמְאָרֲרִים לְמָרִים וְצָבְתָה בִטְנָהּ וְנָפְלָה יְרֵכָהּ וְהָיְתָה הָאִשָּׁה לְאָלָה בְּקֶרֶב
עַמָּהּ</span>:

<span dir="rtl">(כח) וְאִם לֹא נִטְמְאָה הָאִשָּׁה וּטְהֹרָה הִוא וְנִקְּתָה וְנִזְרְעָה
זָרַע:</span>

<span dir="rtl">מה עניין פריעת הראש של החשודה בבגידה, לאי צניעות של ראש
פרוע? הכוהן עושה אותה ללא צנועה? לחכמינו פתרונים...</span>

<span dir="rtl">אך מהדיון בנושא זה, אנחנו לומדים עוד דבר יותר מעניין,
שני מקורות למצוות:</span>

<span dir="rtl">דת משה, ודת יהודית.</span>

<u><span dir="rtl">משנה מסכת כתובות פרק ז</span></u>

<span dir="rtl">(ו) וְאֵלּוּ יוֹצְאוֹת שֶׁלֹּא בִכְתֻבָּה, הָעוֹבֶרֶת עַל דַּת מֹשֶׁה וִיהוּדִית.
וְאֵיזוֹ הִיא דַּת מֹשֶׁה, מַאֲכִילַתּוּ שֶׁאֵינוֹ מְעֻשָּׂר, וּמְשַׁמְּשַׁתּוּ נִדָּה, וְלֹא קוֹצָה לָהּ חַלָּה,
וְנוֹדֶרֶת וְאֵינָהּ מְקַיֶּמֶת. **וְאֵיזוֹהִי דַת יְהוּדִית, יוֹצְאָה וְרֹאשָׁהּ פָּרוּעַ,** וְטוֹוָה בַשּׁוּק,
וּמְדַבֶּרֶת עִם כָּל אָדָם. אַבָּא שָׁאוּל אוֹמֵר, אַף הַמְקַלֶּלֶת יוֹלְדָיו בְּפָנָיו. רַבִּי טַרְפוֹן אוֹמֵר,
אַף הַקּוֹלָנִית. וְאֵיזוֹ הִיא קוֹלָנִית, לִכְשֶׁהִיא מְדַבֶּרֶת בְּתוֹךְ בֵּיתָהּ וּשְׁכֵנֶיהָ שׁוֹמְעִין
קוֹלָהּ:</span>

<span dir="rtl">יוצאת שלא בכתובה, כלומר, בעלה מגרש אותה והיא לא זכאית
לכתובה שהתחייב עליה.</span>

<span dir="rtl">מה שמעניין זו ההבחנה בין דת משה ודת יהודית.</span>

<span dir="rtl"><u>רש"י על כתובות ע"ב</u></span>

<span dir="rtl">דת יהודית - שנהגו בנות ישראל ואע"ג דלא כתיבא: \[אפילו אם
לא כתוב\]</span>

<span dir="rtl">והנה עבירות הצניעות, על פי הרמב"ם, שאינן מבוססות על
התורה אלא על המנהג.</span>

<u><span dir="rtl">רמב"ם יד החזקה הלכות אישות פרק כד</span>
<span dir="rtl">(נפטר 1204)</span></u>

<span dir="rtl">(יב) ואיזו היא דת יהודית? הוא מנהג הצניעות שנהגו בנות
ישראל, ואלו הן הדברים שאם עשתה אחד מהן עברה על דת יהודית.</span>

<span dir="rtl">יוצאה לשוק או למבוי מפולש וראשה פרוע ואין עליה רדיד ככל
הנשים אע"פ ששערה מכוסה במטפחת.</span>

<span dir="rtl">או שהיתה טווה בשוק וורד וכיוצא בו כנגד פניה על פדחתה או
על לחיה כדרך שעושות הגויות הפרוצות</span>

<span dir="rtl">או שטווה בשוק ומראה זרועותיה לבני אדם</span>

<span dir="rtl">או שהיתה משחקת עם הבחורים</span>

<span dir="rtl">או שהיתה תובעת התשמיש מבעלה בקול רם עד ששכנותיה שומעות
אותה מדברת על עסקי תשמיש</span>

<span dir="rtl">או שהיתה מקללת אבי בעלה בפני בעלה:</span>

<span dir="rtl">וכן מסביר הרשב"א.</span>

<u><span dir="rtl">שו"ת הרשב"א חלק ה סימן רמו</span>:
<span dir="rtl">(ר' שלמה בן אברהם אבן אדרת, נפטר 1310)</span></u>

<span dir="rtl">דת משה אלא מה שהוא ממש מדאורייתא. ....</span>

<span dir="rtl">... ודת יהודית במה שהיהודים נוהגים בצניעות.</span>

<span dir="rtl">כלומר, יש מצוות מהתורה, ויש מצוות שמקורן במנהג.</span>

<span dir="rtl">והנה דיון, אם אפשר לקרוא קריאת שמע, בנוכחות "אישה מגרה"
כזו או אחרת. ובדיונים כאלה, תמיד האמוראים מתחרים בהחמרות. כאן גם נאשר
שהגדרת ראש פרוע אינה קשורה במסרק, אלא בשער עצמו...</span>

<u><span dir="rtl">תלמוד בבלי מסכת ברכות דף כד/א</span></u>

<span dir="rtl">אמר רבי יצחק טפח באשה ערוה. למאי \[למה?\] אילימא
לאסתכולי בה \[אם להסתכלות בה הרי...\] והא אמר רב ששת למה מנה הכתוב
תכשיטין שבחוץ עם תכשיטין שבפנים, לומר לך כל המסתכל באצבע קטנה של אשה
כאילו מסתכל במקום התורף \[הערווה\] אלא באשתו \[אפילו לגבי אשתו\] ולקריאת
שמע, אמר רב חסדא, שוק באשה ערוה. שנאמר, גלי שוק עברי נהרות, וכתיב, תגל
ערותך וגם תראה חרפתך. אמר שמואל, קול באשה ערוה, שנאמר, כי קולך ערב ומראך
נאוה. **אמר רב ששת, שער באשה ערוה, שנאמר שערך כעדר העזים:**</span>

<span dir="rtl">אמנם אמר רב ששת. אבל בימי הביניים המאוחרים, קטלוניה,
מאשר הרא"ש שהגיע מאשכנז לספרד (ולכן יש לו היכרות עם קהילות שונות), שמה
שקובע בנושא זה הוא המנהג, והמנהג מחייב את הנשואות ולא את הצעירות.</span>

<u><span dir="rtl">רא"ש על ברכות פרק שלישי - סימן לז</span>
<span dir="rtl">(רבי אשר בן יחיאל, אשכנז וקטלוניה, נפטר
1327).</span></u>

<span dir="rtl">אמר רב ששת שער באשה ערוה.</span>

<span dir="rtl">**בנשים** שדרכן לכסות שערן, אבל **בתולות** שדרכן לילך
פרועות מותר לקרות כנגדן:</span>

<span dir="rtl">ואם מנהג, מה קורה היום? כמה לכסות? איך לכסות?</span>

<span dir="rtl">הנה תשובה באתר "כיפה" של הציונות הדתית.</span>

<span dir="rtl">ב. עד כמה צריך לכסות את השיער</span>:  
<span dir="rtl">בענין הזה יש מחלוקת פוסקים</span>:  
<span dir="rtl">חתם סופר וחזון איש פסקו שיש לכסות את כל השיער, שלא תחשף
אף שערה</span>.  
<span dir="rtl">הרב משה פנשטיין למד מדברי הגמרא בברכות, שאיסור חל
כשמגלים טפח של שיער, אך עד השיעור הזה מותר. לכן, לשיטתו, מותר להשאיר
שיער חשוף בגודל של טפח ( כ 9 ס"מ ). לא מדובר באורך של שיער, אלא בשטח של
כ 3 על 3 ס"מ בכל השיער הלא מכוסה. כלומר ניתן להשאיר מחוץ לכיסוי ראש
בלורית קצרה וקצת שיער מאחורה או בצדדים. כך נוהגות היום רוב הנשים בציבור
דתי לאומי, בציבור החרדי נהוג כדברי החזון איש. מקווה שעזרתי לך</span>.  
<span dir="rtl">בברכת כל טוב</span>,  
<span dir="rtl">חיים ב</span>.  
<span dir="rtl">צוות ישיבת הר עציון</span>

<span dir="rtl">ויש גם עסקים...</span>

<span dir="rtl"><u>פרסום למכירת כיסויי ראש (כיסוי הראש בעולם
הצרכני...).</u></span>

<span dir="rtl">כיסוי ראש לנשים דתיות בהתאמה אישית, כיסויי ראש לנשים
דתיות הם חלק בלתי נפרד מהתרבות והמסורת הדתית. הכיסויים מיוצרים בהתאמה
אישית, עם רכיבים וגימורים מיוחדים לצרכי המשתמשות. החוויה המעשית והאישית
של כל לקוח משפיעה על מידת ההתאמה והנוחות של הכיסויים. **כיסויי הראש
הדתיים מעניקים לנשים הדתיות את הצניעות והמגנים עם ערך מוסף של יופי
ואלגנטיות.** כדי להשיג את הכיסויים המתאימים לך, חשוב לפנות לחנויות
המתמחות בכיסויי ראש הדתיים ולדעת לבחור את הכיסוי המתאים ביותר לצרכיך.
מזמינה אותך לחוויה אישית של עיצוב.</span>

<span dir="rtl">יופי ואלגנטיות וצניעות.</span>

<span dir="rtl">ודווקא היופי והאלגנטיות אצל החרדים מפתיעים, שהרי כיסוי
הראש העדיף עליהם הוא הפאה הנכרית, שהיא עשויה משיער אישה....</span>

<span dir="rtl">מתוך אתר</span> YAFELA

**<span dir="rtl"><u>פאות חרדים – כל סוגי הפאות לאישה
החרדית</u></span>**

<span dir="rtl">חבישת פאה אצל נשים המשתייכות [**לציבור
החרדי**](https://he.wikipedia.org/wiki/%D7%99%D7%94%D7%93%D7%95%D7%AA_%D7%97%D7%A8%D7%93%D7%99%D7%AA)</span>,
<span dir="rtl">מונעת בדרך כלל מעניין של בחירה עקב השתייכות
למגזר</span>.  
<span dir="rtl">בציבור החרדי והחסידי, נחשבת הפאה לכיסוי הראש הנפוץ
ביותר, ולאחריו כיסוי הראש הנחבש בעיקר בבית</span>.  
<span dir="rtl">בחיפוש אחר פאות חרדים</span>- [**<span dir="rtl">פאות
בבני
ברק</span>**](https://yafela.co.il/%D7%A4%D7%90%D7%95%D7%AA-%D7%91%D7%A0%D7%99-%D7%91%D7%A8%D7%A7) <span dir="rtl">או
בירושלים, כדאי לזכור כי הפאות אינן עוד מוצר מדף כמו רהיט או ספר, במקרים
רבים נשים חרדיות תעדפנה פאה ייחודית עבורן בהתאמה אישית</span>,  
<span dir="rtl">וזאת כדי להבטיח את הצמדות הפאה בצורה נעימה לעור הקרקפת
יחד עם השתלבות טבעית במראה הפנים</span>.  
<span dir="rtl">בסלון מקצועי לעיצוב וממכר פאות חרדים, תוכלו בדרך כלל לא
רק לרכוש פאה איכותית, אלא לקבל ייעוץ אישי מפאנית מומחית שיבטיח התאמה
מיטבית של מבנה הפאה לראש החובשת</span>,  
<span dir="rtl">עצות פרקטיות לטיפול בפאה בהמשך ועוד. אלו סוגי פאות
קיימים עבור נשים חרדיות? נמנה את הסוגים העיקריים</span>:
<span dir="rtl">.......................</span>

<span dir="rtl"><u>כיסוי הראש אצל גברים צריך סיבות אחרות.</u></span>

<span dir="rtl">מתברר שגם כיסוי ראש של גברים אינו מצווה אלא מנהג, ומנהג
זה מאוחר הרבה יותר מאשר אצל הנשים.</span>

<span dir="rtl">כרגיל, יש נטייה אצל שומרי מצוות לעגן מנהגים בהתנהגותם או
בדבריהם של חכמים קדומים, ועל ידי כך להפוך אותם למצוות. נטיות
אנכרוניסטיות אלה קיימות גם בנושא זה, אך ללא הצלחה יתרה.</span>

<span dir="rtl">הפסוק הקדום שאנו מוצאים בנושא זה הוא:</span>

<u><span dir="rtl">תלמוד בבלי מסכת קידושין דף לא/א</span></u>

<span dir="rtl">אמר רבי יהושע בן לוי אסור לאדם שיהלך ארבע אמות בקומה
זקופה, שנא' מלא כל הארץ כבודו. **רב הונא בריה דרב יהושע לא מסגי ארבע
אמות בגילוי הראש**. אמר, שכינה למעלה מראשי.</span>

<span dir="rtl">ריב"ל, ממקם את הקב"ה בגישה אימננטית, מלוא כל הארץ, ולכן
טוען שאנחנו צריכים ללכת כפופים, ולא להפגין גאווה וזחיחות על ידי קומה
זקופה, כי אנחנו ניצבים בפני אלוהים.</span>

<span dir="rtl">לעומתו רב הונא בנו של רב יהושע, ממקם את הקב"ה מעלינו,
בשמים, ולכן אינו הולך בגילוי ראש.</span>

<span dir="rtl">(למעשה לא ברור למה הוא צריך את הכיסוי מפני אלוהים, אך זה
לא העניין).</span>

<span dir="rtl">מה שברור, ולמעשה גם חכמים מודים, שאין בכך להעיד שבימי
התלמוד, אפילו חכמים הלכו עם כיסוי ראש. להיפך, אם מציינים את רב הונא,
משמע אחרים לא נהגו כמוהו. לכן, בדרך כלל מכנים את התנהגותו כ"מנהג
חסידוּת".</span>

<span dir="rtl">אגדה שמתייחסת באופן יותר מובהק לנושא, נכתבה באחת המסכתות
הקטנות שלא נכללו בתלמוד, אך נכתבו בתקופתו או בתקופת הגאונים.</span>

<u><span dir="rtl">מסכת כלה רבתי פרק שני</span> <span dir="rtl">(מסכת
מתוך קבוצה של מסכתות קטנות שאינה בתלמוד, אך כנראה נכתבה בזמנו או בתקופת
הגאונים).</span></u>

<span dir="rtl">פעם אחת היו זקנים יושבים. עברו לפניהם שני תינוקות
\[תינוקות בלשון חכמים הם ילדים בלשוננו\]. אחד גלה את ראשו ואחד כסה את
ראשו. זה שגלה את ראשו ר' אליעזר אומר, ממזר. ר' יהושע אומר, בן הנדה. ר'
עקיבא אומר ממזר ובן הנדה. אמרו לו, עקיבא, איך מלאך לבך לעבור על דברי
חבריך? אמר להם, אני אקיימנו. הלך אצל אמו של אותו תינוק ומצאה שהיא יושבת
ומוכרת קטנית בשוק. אמר לה, בתי אם תאמר לי דבר זה שאני אומר לך הריני
מביאך לחיי העולם הבא. א"ל השבע לי. היה ר' עקיבא נשבע בשפתותיו ומבטל לו
בלבו. א"ל בנך זה מה טיבו? א"ל כשנכנסתי לחופה נדה הייתי, ופירש ממני בעלי,
ובעלני שושביני, ועִבַּרתי את זה. נמצא אותו תינוק ממזר ובן הנדה.</span>

<span dir="rtl">אגדה לא נחמדה, שמציגה את ר' עקיבא באור לא נחמד, אך
לענייננו, ילד ההולך בגילוי ראש "חשוד" על ייחוסו...</span>

<span dir="rtl">וחשוב לציין שאלף שנים (!) אחר כך, עוד יהודים שומרי מצוות
התפללו בגילוי ראש.</span>

<span dir="rtl">אצל הרמב"ם, כיסוי הראש אצל תלמידי החכמים הוא חלק מכיסוי
הגוף כולו ושייך להלכות צניעות.</span>

**<u><span dir="rtl">רמב</span>“<span dir="rtl">ם הלכות דעות פרק ה הלכה
ו</span></u>**

<span dir="rtl">צניעות גדולה נוהגים תלמידי חכמים בעצמן, לא יתבזו ולא
יתגלו ראשן ולא גופן</span>.

<span dir="rtl">אבל ב"שולחן ערוך" שנכתב ב 1550 בערך, כ 400 שנה אחרי
הרמב"ם, אנו מוצאים גישות סותרות, וביניהן:</span>

<u><span dir="rtl">שו"ע או"ח סימן צא</span> <span dir="rtl">(שולחן ערוך,
יוסף קארו, צפת המאה ה-16)</span></u>

<span dir="rtl">(ג) יש אומרים שאסור להוציא אזכרה \[כלומר כינוי אלוהות\]
מפיו בראש מגולה, וי"א שיש למחות שלא ליכנס בבהכ"נ בגלוי הראש</span>:

<span dir="rtl">(ד) כובעים, (קפיל"ה בלעז) הקלועים מקש, חשיבא כסוי, אבל
הנחת יד על הראש לא חשיבא כסוי; ואם אחר מניח ידו על ראשו של זה, משמע
דחשיבא כסוי:</span>

<span dir="rtl">נשים לב ל"יש אומרים", כלומר הנושא נמצא בשיח, אך לא
נחתך.</span>

<span dir="rtl">ובערך באותה תקופה, כלומר לפני 450 שנה, אנחנו מוצאים דיון
דומה אצל חכמי אשכנז (בפולין).</span>

<span dir="rtl">נשים לב שוב, שהביטוי "ראש פרוע" אינו מחוסר מסרק אל מחוסר
כיסוי ראש.</span>

<u><span dir="rtl">שו"ת מהרש"ל תשובה עב</span>: <span dir="rtl">(הרב
שלמה לוריא, פולין, נפטר 1573, מגדולי רבני אשכנז).</span></u>

<span dir="rtl">שאלה: למי שראשו כבד יש לו הית' לישב ולאכול בגילוי
ראש</span>:

<span dir="rtl">תשובה: **אין אני יודע איסור לברך בלא כסוי ראש** ומהרא"י
פשוט לו שאסור בהזכרת שם בלא כיסוי הראש, **ולא ידענא ממאי.** והנה מצאתי
שכתב במסכת סופרים יש בו מחלוק', שכתב פוחח הנראים כרעיו או בגדיו פרומים
או מי שראשו מגולה, ואינו רשאי להוציא הזכרה מפיו, ע"כ ור' ירוחם כתב בסוף
נתיב ט"ז שאסור לברך בגילוי הראש</span>:

<span dir="rtl">ולולי שאינני רגיל לחלוק על הקדמונים א"ל שיש גדול
שיסייעני, **הייתי נוטה להקל ולברך בגילוי הראש ואפילו לקרות ק"ש**. שרי
שהרי איתא במדרש רבה, אמר רבי ברכיה:</span>

<span dir="rtl">מלך ב"ו משגר פרוטגמא שלו למדינה. מה הם עושין? כל בני
המדינה עומדים על רגליהם ופורעים את ראשיהן \[כלומר, מסירים כובע\] ורואין
אותה באימה ביראה ברתת ובזיע.</span>

<span dir="rtl">אבל הקב"ה ית' אומר לישראל קראו ק"ש ברוטגמא דידי הרי לא
הטרחתי עליכם לקרות. לא עומדים ולא פרועי ראש כו'.</span>

<span dir="rtl">משמע להדיא **דליכא איסור בפריעת ראש אלא שלא החמיר עליהם
ומה אעשה שכבר הורו לאיסור**</span>:

<span dir="rtl">אבל בזה תמיהני שנהגו איסור בפריעת ראש אף בלא תפלה ולא
ידעתי מאין זה להם כי לא מצינו איסור בפריעת הראש כי אם לאשה כדאיתא בפ'
המדיר וממידת חסידות הוא שלא לילך ד' אמות בגילוי הראש.</span>

<span dir="rtl">והנה דברי הרב הראשי בימינו:</span>

<u><span dir="rtl">ספר ילקוט יוסף סימן ב - אות טו</span>
<span dir="rtl">(הרב יצחק יוסף, בנו של עובדיה יוסף, היום הרב הראשי
הספרדי)</span></u>

<span dir="rtl">וכתב בספר חסידים (אות נג), ולא ילך בגילוי הראש מפני מורא
שכינה, ועל כן יזכור תמיד בוראו כאילו נוכח פניו. וכתב בערוך השלחן (סימן
ב' סעיף י'): והענין שהראש שבו המוח שהוא מקור החכמה והיראה, אין לו
להתגלות לפניו יתברך, שמלוא כל הארץ כבודו, כמו שאין לעמוד במקום קדוש
בגילוי ראש. ואם אינו עושה כן, עזות יצרו מתגבר עליו גם בלא הרגשה. ומי
שרוצה לזכות ביראת ה' ישמור את עצמו. ודי למבין. ע"כ:‏</span>

<span dir="rtl">ובמשנה ברורה (סימן ב' ס"ק יב) הביא מהפרי מגדים שכתב, שיש
להזהר בשעת הנחת התפילין של ראש, שלא יברך הברכה בראש מגולה:‏</span>

<span dir="rtl">.....</span>

<span dir="rtl">ומה שכתבנו לגבי ישיבה בגילוי ראש בחנויות מסחר ובבנקים,
הוא על פי המבואר בתשובה בכת"י למרן אאמו"ר, משנת תרצ"ז, וחלקה הודפס בשו"ת
יביע אומר חלק ט' הנ"ל (סימן א'). ושם העלה **שכל שיש צורך מותר לישב
בגילוי הראש, בפרט אם יש חשש הפסד פרנסה בשביל כך**. אבל אם אין הכרח אל
יתיירא מפני לעג השאננים.</span>

<span dir="rtl">ונראה לי שמסכם את הנושא, יפה דווקא אתר מסחרי, המייצר
ומוכר כיפות.</span>

<span dir="rtl"><u>מתוך אתר מסחרי "טלית נאה".</u></span>

**<span dir="rtl">מה היא כיפה</span>?**

<span dir="rtl">כיפה היא פיסת בד או סריג עגול, אותו חובשים על הראש
יהודים דתיים בכל שעות היום, יש הנוהגים אף לישון
עם</span> [<span dir="rtl">כיפה</span>](https://talit-naeh.co.il/product-category/kippa/) <span dir="rtl">גם
בשעות הלילה</span>.

<span dir="rtl">גם אלו שאינם חובשים כיפה ביומיום מקפידים לחבוש כיפה
בהיכנסם למקומות קדושים, כמו בכניסה לבית כנסת, לכותל המערבי או במעמדים
מיוחדים כגון: לוויה, אזכרה, ברית מילה, עליה לתורה או חתונה כסימן ליראת
כבוד</span>.

**<span dir="rtl">האם יש שיעור לגודל הכיפה</span>?**

<span dir="rtl">רבי שלמה קלוגר אחד מגדולי הפוסקים לפני 150 שנה, כתב שמן
הדין אסור לגמרי לגלות את הראש  ומנהג חסידות שאין ללכת יותר מארבע אמות
ללא כיסוי של רוב הראש, כלומר שצריך ללכת עם כיסוי ראש שיכסה את רוב
הראש</span>.

<span dir="rtl">מרבית פוסקי ההלכה חלקו עליו בדין זה ופסקו שאין צריך ללכת
עם כיפה המכסה את רוב הראש</span>.

<span dir="rtl">בספר אגרות משה (או”ח ח”א א’) שחיבר רבי משה פיינשטיין,
הוא מביא את סיכום ההלכה לגבי גודל שיעור הכיפה וכך הוא כותב: “הרוצה
להחמיר ולחוש לדעת הגאון ר’ שלמה קלוגר, צריך לחבוש כיפה גדולה שתכסה את
רוב ראשו, אבל מצד הדין אין חיוב לחשוש לדעתו, כיוון שהיא דעת יחיד.
**ובפרט שכל יסוד חבישת הכיפה מבוסס על מנהג חסידות**. ולכן אם הכיפה מכסה
באופן שנקרא שראשו מכוסה, רשאים לילך כך ברחוב, ואף לברך ברכות, וכמו
שעושין כן רבים, ואין להחשיבם חס וחלילה לקלים” עד כאן דברי האגרות
משה</span>.

<span dir="rtl">בספר “ישכיל עבדי”  שחיבר רבי  עובדיה הדאיה זצוק”ל כתב
(ח”ו ע’ קצ-ב) שאין חיוב לכסות את רוב הראש, אולם כתב שלכל הפחות צריך
שהכיפה תראה מכל צדדי הראש</span>.

 

**<span dir="rtl">למה חובשים כיפה – מקורות בהלכה</span>**

<span dir="rtl">הכיפה היא סמלו של האדם היהודי שומר המצוות, אך אין כל
אזכור בתורה לחיוב חבישת כיסוי ראש/כיפה לגברים</span>.

<span dir="rtl">......</span>

<span dir="rtl">מתבליטים ותמונות פסיפס ארכיאולוגים מימי בית שני, כגון
פסיפסים עתיקים מבית כנסת העתיק בדורא – אירופס שבסוריה ובתבליט קשת
הניצחון של טיטוס ברומא אנו למדים שהיהודים לא חבשו כיפה על ראשם בתקופה
זו</span>.

<span dir="rtl">.....</span>

<span dir="rtl">.....</span>

**<span dir="rtl">ומנהג ישראל דין הוא, ונהפך למנהג מחייב שלא ללכת יותר
מארבע אמות ללא כיפה</span>**.

<span dir="rtl">בספר הזוהר נכתב בעניין זה שמפני שאור השכינה עומד מעל
ראשו של אדם אין ללכת יותר מד’ אמות בראש מגולה</span>.

<span dir="rtl">בשולחן ערוך סוף תקופת הראשונים אנו מוצאים 2 הלכות
הקשורות לכיפה</span>:

<span dir="rtl">האחת בשולחן ערוך אורח חיים סימן צא, ג. “יש אומרים שאסור
להוציא אזכרה מפיו בראש מגולה וי”א שיש למחות על אלו הנכנסים לבית הכנסת
בגילוי הראש</span>”

<span dir="rtl">השניה בשולחן ערוך אורח חיים סימן ב, ו. “אסור לילך בקומה
זקופה ולא ילך ד’ אמות בגילוי הראש”  מפני כבוד השכינה.</span>

<span dir="rtl">.....</span>

<span dir="rtl">רבי שלמה לוריא המהרש”ל אשר חי בתקופת רבי יוסף קארו כתב
בתשובה שאין בסיס הלכתי ללכת עם כיפה/כיסוי ראש</span>.

<span dir="rtl">גם כשעסוקים בדבר שבקדושה אין חובה ללכת עם כיסוי ראש, ומה
שרב הונא אותו הזכרנו הלך עם כיפה היה מטעם של חסידות והיא אינה מחייבת את
כל הציבור</span>.

<span dir="rtl">אבל כתב שראוי שאדם העוסק בדבר מצווה יכסה את ראשו אבל אין
חובה לעשות זאת במצבים אחרים</span>.

<span dir="rtl">.....</span>

<span dir="rtl">הט”ז (בעל “טורי זהב”)  אחד מנושאי הכלים על השולחן ערוך,
הביא בשולחן ערוך אורח חיים סימן ח’ דעת יחיד והאומרת שחבישת כיפה היא
**מדאורייתא** והאיסור ללכת גלוי ראש הוא בגדר “וּבְחֻקֹּתֵיהֶם לֹא תֵלֵכוּ” (ויקרא
פרק יח פסוק ג’)</span>. <span dir="rtl">\[אולי מפני שהנוצרים מסירים כובע
בכנסייה\]</span>

**<span dir="rtl">סוגי כיפות</span>**

<span dir="rtl">....</span>

<span dir="rtl">שחורות מקטיפה בד או עור נוטות לאפיין את המגזר החרדי,
ואילו הכיפות סרוגות המגיעות במגוון צבעים וגדלים מאפיינות את המגזר הדתי
לאומי</span>.

[<span dir="rtl">כיפות
סרוגות</span>](https://talit-naeh.co.il/product-category/kippa/%d7%9b%d7%99%d7%a4%d7%95%d7%aa-%d7%a1%d7%a8%d7%95%d7%92%d7%95%d7%aa/) <span dir="rtl">גדולות
לבנות הנקראות ירמולקה מצויות גם אצל חסידי הרבערלע’ך ממאה שערים ואצל
חסידי ברסלב</span>.

<span dir="rtl">סוג נוסף של כיפות שונות מצורתם המוכרת, היא הכיפה הבוכרית
והתימנית המכסות את רוב הראש, הכיפה מגיעה עם רקמה מחוטים מוזהבים
וצבעוניים</span> [<span dir="rtl">בעבודת
יד</span>](https://talit-naeh.co.il/product-tag/%D7%9B%D7%99%D7%A4%D7%95%D7%AA-%D7%A1%D7%A8%D7%95%D7%92%D7%95%D7%AA-%D7%A2%D7%91%D7%95%D7%93%D7%AA-%D7%99%D7%93/).

<span dir="rtl">יהודי התפוצות שאינם משתייכים למגזר מסוים נוהגים ללבוש
כיפות שונות עם מוטיבים יהודיים כגון: מנורה, מגן דוד, ציורי ירושלים או
הכותל</span>.

<span dir="rtl">ניתן למצוא עוד סוגי כיפות רבים המאפיינים השתייכות חברתית
ומידת אדיקות החובש אותה, ביטוי דומה יש גם לגודל הכיפה ואופן חבישתה על
הראש</span>.

<span dir="rtl">ישנם כיפות פשוטות מקרטון המוצבות בדרך כלל במקומות קדושים
ובבתי עלמין למי שאינו רוצה להיכנס ללא כיפה</span>.

<span dir="rtl">וכן קיימות כיפות איכותיות יותר לאירועים מבד סאטן עליהם
ניתן להדפיס את שם החתן והכלה או לוגו של החברה</span>.

**<span dir="rtl">סיכות לכיפה</span>**

<span dir="rtl">יש את השיטות הישנות להדק את הכיפה
עם</span> [<span dir="rtl">סיכות
קליפס</span>](https://talit-naeh.co.il/kippa/kippah-clips.html) <span dir="rtl">או
סיכות שיער פשוטות, ויש המעדיפים את השיטה החדשה, סיכה מוסתרת המודבקת
לכיפה בצד השיער, ממנה יוצא סיכת קליפס בצורת מסרק התופסת את הכיפה</span>.

<span dir="rtl">למי שיש שיער דליל ניתן לתפוס את הכיפה עם דבק מיוחד
המצמיד את הכיפה לראש</span>.

 

<span dir="rtl">והוא מסיים בשיטות ייצור הכיפות... הרי אותן הוא
מוכר....</span>

<span dir="rtl">ולבסוף תשובה נחמדה של הרב יוסף אלנקווה לשואל על סגנון
חבישת כיפה בציונות הדתית:</span>

<span dir="rtl">שלום לשואל</span>!  
  
<span dir="rtl">ידידי היקר, מזה כמה שנים התפתחה מורשת כיפות חדשות אשר לא
היתה זה עידן ועידנים</span>.  
<span dir="rtl">בחורות התחילו לסרוג כיפת "גרוש" למחזיקי מפתחות, ולימים
החליטו הבנים שאם זה יפה למחזיק מפתחות, למה לא לשים זאת על הראש</span>?  
<span dir="rtl">לקחו את הכיפה הזאת ושמו על הראש, וזה לא התיישב בשום
צד</span>.  
<span dir="rtl">או שהם היו צריכים לשים על הכיפה הזאת אבן או ברזל כדי
להחזיק אותה</span>.  
<span dir="rtl">התייעצו הבחורים והלכו על "פשרה" ומאז יש כמה וכמה סגנוני
כיפות – והנני מדבר עכשיו על הכיפות הסרוגות ואלו הן במנין</span>:  
<span dir="rtl">יש כיפת "מרכזניק" – שרואים אותה מכל צד</span>.  
<span dir="rtl">יש כיפת ברסלב – חסידות – המכסה את כל הראש</span>.  
<span dir="rtl">יש כיפה ממוצעת</span>  
<span dir="rtl">ויש כיפה קטנטנה</span>.  
<span dir="rtl">אם תשים מקדימה, היא לא תראה מאחורה – ואם מאחורה היא לא
תראה מקדימה</span>,  
<span dir="rtl">אבל מה לעשות היא הכי נפוצה היום אצל בני הנוער</span>.  
<span dir="rtl">אם אתה שואל אותי, אני לא אוהב את הסגנון ה"קטן" הזה זה לא
לטעמי, אבל לא אתנגד לזה וגם אם אתנגד מי ישמע</span>??  
<span dir="rtl">ולגבי הכיפה, נכון אתה שם כיפה בשביל יראת שמיים, לומר
לעצמך, יש מעלי "מורא שכינה", יש גבוה מעל גבוה הנה לא ינום ולא ישן שומר
ישראל</span>.  
<span dir="rtl">אני לא עושה כל מה ש"מתחשק" לי, לי יש דרך, יש לי שיטה,
והכיפה מסמלת את המחויבות שלי בראש ובראשונה כלפי עצמי</span>.  
<span dir="rtl">את הכיפה אתה שם בשבילך כדי שהיא תרבה בך יראת
שמיים</span>.  
<span dir="rtl">אך בנוסף לכך אינך יכול להתעלם מכך שהכיפה גם מסמלת לזולת
מי אתה</span>.  
<span dir="rtl">וכאשר אישה רואה אותך למשל עם כיפה, היא לרוב אינה מושיטה
לך יד. ואם מעשיך טובים – אומרים עליך כמה נאים מעשיו של בן תורה
זה</span>.  
<span dir="rtl">ואם מעשיך מקולקלים חלילה, אתה מחלל שמיים באומרם, עם ה'
אלה, ומהישיבות יצאו</span>.  
<span dir="rtl">אך איפה לשים את הכיפה? אני בעד שתשים כיפה שתראה מכל צד –
ואם אתה הולך עם הכיפה הקטנה – מה לי הכא ומה לי התם? שים היכן שהיא יושבת
על הראש מבלי ליפול ארצה</span>  
<span dir="rtl">ובהצלחה</span>.
