<span dir="rtl"><u>התפתחויות בהלכה – חז"ל נגד התורה</u></span>

<span dir="rtl">מתוך אתר</span> YNET

<span dir="rtl"><u>רבנים, תלמדו: חז"ל לא פחדו לשנות את חוקי התורה. מאת
פרופ' רוחמה וייס</u></span>

<span dir="rtl">מקובל לחשוב שיוצרי ההלכה ביקשו להקצין ולהחמיר את התרבות
המקראית; שהם לקחו כל חוק מחוקי התורה והוסיפו עליו תִּלי-תִּלים של סייגים
והקפדות. טענה זו, המציגה את תרבות ההלכה כתוספת שמרנית לתורה שבכתב,
מוטעית מיסודה, ומחמיצה את הגילוי, שתרבות ההלכה היא מהפכה וחתירה תחת
תרבות התורה שבכתב</span>.

<span dir="rtl">ואכן ראינו רמז למרד של חז"ל, כנגד החלוקה המעמדית שנקבעה
מדורות:</span>

<u><span dir="rtl">משנה מסכת הוריות פרק ג</span></u>

<span dir="rtl">(ח) כֹּהֵן קוֹדֵם לְלֵוִי, לֵוִי לְיִשְׂרָאֵל, יִשְׂרָאֵל לְמַמְזֵר, וּמַמְזֵר לְנָתִין,
וְנָתִין לְגֵר, וְגֵר לְעֶבֶד מְשֻׁחְרָר. אֵימָתַי, בִּזְמַן שֶׁכֻּלָּן שָׁוִין. אֲבָל אִם הָיָה מַמְזֵר תַּלְמִיד
חָכָם וְכֹהֵן גָּדוֹל עַם הָאָרֶץ, מַמְזֵר תַּלְמִיד חָכָם קוֹדֵם לְכֹהֵן גָּדוֹל עַם הָאָרֶץ:</span>

<span dir="rtl">ואם כאן, ממזר תלמיד חכם, קודם לפדיון שבויים אולי, הרי
בפועל, הוא קודם לקבוע תקנות, חוקים, ולשפוט משפטים. מעתה תלמיד חכם הוא זה
שקובע את ההלכה.</span>

<span dir="rtl">הוא קובע אותה, בתוקף סמכות של "תורה שבעל פה" שניתנה,
כביכול כבר בהר סיני. ואם לא ניתנו אז, ההלכות החדשות, לפחות ניתנו האמצעים
להסיק אותן. הוא קובע אותן ברוב קולות (של מי?), אפילו נגד דעתו של אלוהים
בכבודו ובעצמו (באופן סמלי כמובן, והמשמעות היא שזה מה שאלוהים רוצה). ואם
נשאל ברצינות מי נתן לחכמי הדורות של סוף ימי הבית השני, ואחרי החורבן,
בארץ ישראל ובבבל סמכות לקבוע את מה שמחייב כל יהודי, התשובה תהיה פשוטה:
הם נטלו סמכות זו לעצמם, בדרך כלל מתוך כריזמה בזמנם, ותוך כמה מאות שנים
היא התקבלה על ידי המוני בית ישראל. או שאלו שלא קיבלו אותה, פרשו מעם
ישראל בצורה זו או אחרת.</span>

<span dir="rtl">אבל לענייננו כאן, המשפט בהקדמה של רוחמה ווייס למאמרה:
תרבות ההלכה היא מהפכה וחתירה תחת תרבות התורה שבכתב. (מלבד, כמובן, תוספת
עצומה של איסורים וחובות).</span>

<span dir="rtl">צריך להזכיר כאן, שבתקופה זו עולה הנצרות. אך בעוד שהנצרות
פסלה בהצהרה את החיוב לשמור את מצוות התורה, והחליפה אותן באמונה במשיח,
הרי חז"ל פעלו בצורה איטית, במשך דורות, תוך נאמנות מוצהרת לתורה, ושימוש
באמצעים פרשניים ורטוריקה מתאימה כדי לבנות מערכת נורמות חדשות, שלא פעם
סותרות אותה.</span>

<span dir="rtl">לכן ניתן אולי להחליף את המילה "מהפכה" שמשתמשת בה רוחמה
ווייס במילה "רפורמה".</span>

<span dir="rtl">ובאמת, היהודים הנוצרים הם הראשונים, אולי, שכופרים בסמכות
חז"ל, פורשים מרצון או מאונס, מעם ישראל. כמה מאות שנים אחריהם מתפלגים
הקראים, שמורדים בתרבות חז"ל, ותובעים בכורה לתורה ולתנ"ך. הם נשארים
יהודים (עד ימינו) אך הולכים ומתמעטים במשך הדורות.</span>

<span dir="rtl">רבים אחרים מתבוללים כבודדים באומות העולם. אך בשארית
ישראל שולטת הרפורמה של חז"ל, כל ימי הביניים וראשית העת החדשה, עד לתקופת
ההשכלה. אז מופיעים הרפורמיים, הקונסרבטיבים, החילוניים... (דילגנו על
רפורמות של הקבלה והחסידות, שלמעשה, לא פגעו בעליונות של חז"ל).</span>

<span dir="rtl">נביא כמה דוגמאות לרפורמה של חז"ל, שבהן היא מבטלת חוקים
ברורים מהתורה.</span>

<span dir="rtl">הנה דוגמא שמביאה רוחמה ווייס במאמר לעיל:</span>

<span dir="rtl"><u>חוק העיר הנידחת</u></span>

<span dir="rtl"><u>דברים י"ג, י"ג-י"ז</u></span>

<span dir="rtl">"כִּי תִשְׁמַע בְּאַחַת עָרֶיךָ... לֵאמֹר יָצְאוּ אֲנָשִׁים בְּנֵי בְלִיַּעַל מִקִּרְבֶּךָ
וַיַּדִּיחוּ אֶת יֹשְׁבֵי עִירָם לֵאמֹר נֵלְכָה וְנַעַבְדָה אֱלֹהִים אֲחֵרִים אֲשֶׁר לֹא יְדַעְתֶּם, וְדָרַשְׁתָּ
וְחָקַרְתָּ וְשָׁאַלְתָּ הֵיטֵב וְהִנֵּה אֱמֶת נָכוֹן הַדָּבָר נֶעֶשְׂתָה הַתּוֹעֵבָה הַזֹּאת בְּקִרְבֶּךָ, הַכֵּה תַכֶּה אֶת
יֹשְׁבֵי הָעִיר הַהִוא לְפִי חָרֶב... וְשָׂרַפְתָּ בָאֵשׁ אֶת הָעִיר וְאֶת כָּל שְׁלָלָהּ כָּלִיל לַה' אֱלֹהֶיךָ
וְהָיְתָה תֵּל עוֹלָם לֹא תִבָּנֶה עוֹד</span>".

<span dir="rtl">(עיר כזאת היום, היא, למשל, תל אביב...)</span>

 

<span dir="rtl">וכך נכתב במאמר לעיל:</span>

<span dir="rtl">חוק חמור שתכליתו להרתיע קהילות מבני ישראל פן יבחרו, לאחר
ההתנחלות בארץ, להצטרף אל הפולחן המקומי. במידה שזה יהיה המצב, מחויבת
ההנהגה להשמיד את כל הנפשות החיות בעיר (בדגש על "כל" כולל הבהמות), לשרוף
את כל רכושה, ולהשאיר את המקום שומם</span>.

 

<span dir="rtl">מה שמבהיל את אלוהי המקרא, לא בהכרח מבהיל את חכמי התלמוד
שסירבו להמשיך את תרבות ההפחדות והאיומים בחיסולה של עיר ואם בישראל
(סנהדרין עא ע"א. מתורגם)</span>:

 

"<span dir="rtl">עיר הנדחת לא הייתה ולא עתידה להיות. ולמה נכתבה? דרוש
וקבל שכר... רבי אליעזר אומר: כל עיר שיש בה אפילו מזוזה אחת, אינה נעשית
עיר הנדחת. מה הסיבה? שהרי נאמר בתורה: 'ואת כל שללה תקבץ אל תוך רחבה
ושרפת באש', ואם יש מזוזה אי אפשר (לשרוף אותה באש), שהרי כתוב: 'לא תעשון
כן לה' אלוהיכם'.</span>

<span dir="rtl">אמר רבי יונתן: אני ראיתיה, וישבתי על תילה</span>".

<span dir="rtl">צריך להדגיש את הביטוי "לא הייתה ולא עתידה להיות", שהרי
יכלו החכמים להסתפק בעתיד, ובכל זאת לא היססו לפגוע ביוקרה של חוק
מהתורה.</span>

<span dir="rtl">"דרוש וקבל שכר" הוא ביטוי נפוץ, האומר שכל תכלית הפסוקים
הם שתלמד, תתווכח, ותמצא נימוקים לכאן ולכאן, גם אם אין כל משמעות מעשית
לפסוקים. את שכרך תקבל מהשמים...</span>

<span dir="rtl">ומעניינת הערתו המתחכמת של ר' אליעזר, הטוען, הרי אפילו אם
יש בעיר מזוזה אחת אי אפשר לבצע את החוק, כי אסור לשרוף מזוזה... הרי הוכחה
שהחוק הוא הצהרה בלבד. אין דבר כזה "עיר נידחת". כלומר, **הוא מסביר שכותב
התורה לא התכוון באמת**.... ולכן אנחנו נאמנים לתורה גם כשאנחנו מבטלים את
הכתוב בה.</span>

<span dir="rtl">ומעניין עוד, שתמיד קיים גם העקשן, ר' יונתן, שטוען את
ההיפך.</span>

<span dir="rtl">דומה לכך הוא גורלו האכזרי של "בן סורר ומורה".</span>

<u><span dir="rtl">ספר דברים פרק כא</span></u>

<span dir="rtl">(יח) כִּי יִהְיֶה לְאִישׁ בֵּן סוֹרֵר וּמוֹרֶה אֵינֶנּוּ שֹׁמֵעַ בְּקוֹל אָבִיו
וּבְקוֹל אִמּוֹ וְיִסְּרוּ אֹתוֹ וְלֹא יִשְׁמַע אֲלֵיהֶם</span>:

<span dir="rtl">(יט) וְתָפְשׂוּ בוֹ אָבִיו וְאִמּוֹ וְהוֹצִיאוּ אֹתוֹ אֶל זִקְנֵי עִירוֹ וְאֶל שַׁעַר
מְקֹמוֹ</span>:

<span dir="rtl">(כ) וְאָמְרוּ אֶל זִקְנֵי עִירוֹ בְּנֵנוּ זֶה סוֹרֵר וּמֹרֶה אֵינֶנּוּ שֹׁמֵעַ בְּקֹלֵנוּ
זוֹלֵל וְסֹבֵא</span>:

<span dir="rtl">(כא) וּרְגָמֻהוּ כָּל אַנְשֵׁי עִירוֹ בָאֲבָנִים וָמֵת וּבִעַרְתָּ הָרָע מִקִּרְבֶּךָ וְכָל
יִשְׂרָאֵל יִשְׁמְעוּ וְיִרָאוּ:</span>

<span dir="rtl">גם חז"ל מבינים, שעל פי חוק זה לא רבים היו מצליחים לעבור
את גיל ההתבגרות...</span>

<u><span dir="rtl">תלמוד בבלי מסכת סנהדרין דף עא/א</span></u>

<span dir="rtl">דתניא: בן סורר ומורה לא היה ולא עתיד להיות. ולמה נכתב?
דרוש וקבל שכר.</span>

<span dir="rtl">..... אמר רבי שמעון:</span>

<span dir="rtl">וכי מפני שאכל זה תרטימר בשר ושתה חצי לוג יין האיטלקי
אביו ואמו מוציאין אותו לסקלו? אלא לא היה ולא עתיד להיות ולמה נכתב? דרוש
וקבל שכר.</span>

<span dir="rtl">אמר רבי יונתן אני ראיתיו וישבתי על קברו.</span>

<span dir="rtl">שוב מתעקש אותו רבי יונתן.</span>

<span dir="rtl">והנה רב מימינו שמצדיק את רבי יונתן, למרות שאינו מאמין
לו:</span>

<span dir="rtl"><u>הרב דוד כוכב:</u></span>

**<span dir="rtl"><u>אני ראיתי וישבתי</u></span>**

**<span dir="rtl"><u>סנהדרין עא ע"א</u></span>**

   
**"<span dir="rtl">תניא: בן סורר ומורה לא היה ולא עתיד להיות</span>...  
<span dir="rtl">אמר רבי יונתן: אני ראיתיו, וישבתי על קברו</span>! ...  
<span dir="rtl">עיר הנדחת לא היתה ולא עתידה להיות</span>...  
<span dir="rtl">אמר רבי יונתן: אני ראיתיה, וישבתי על תילה</span>!".**  
  
<span dir="rtl">מה ראה רבי יונתן לבקש לחזות בבן סורר ומורה ובעיר הנדחת?
הכי לא עדיף היה לעסוק אז בתורה? ולמה הקפיד לשבת על קברו ועל
תילה</span>?  
<span dir="rtl">.......</span>  
<span dir="rtl">......רבי יונתן איפוא מדגיש את חשיבות השעשוע בתורה,
המוציא אותה מהיות דעת שכלית בלבד, ומחדיר אותה אל תוכי **הרגש
והחוויה**</span>.  
<span dir="rtl">לפיכך אין די בלימוד סוגיות בן סורר ומורה ועיר הנדחת
כאפשרות שכלית בלבד. רק ראייה ממשית והתישבות הדעת מוחשית תביא להפנמת
הסוגיות המלאה</span>.  
<span dir="rtl">וזהו שאמר: וישבתי על קברו וישבתי על תילה, שבכך **התיישב
עניינם בלבי באופן שלם** כי זה עיקר תועלת לימוד עניינם אף לסוברים שלא היו
ולא נבראו</span>.

<span dir="rtl">הסבר סביר, שעשוע בלבד, לייצר השערות "מה היה אילו...",
ולהרגיש לא רק בשכל, גם בלב, כמה גרוע להיות בן סורר ומורה. פירוש חדש
ל"דרוש וקבל שכר".</span>

<span dir="rtl">ובכל זאת, בתורה, אלו מצוות חדות וברורות.</span>

<span dir="rtl">הנה עוד מצווה ברורה מהתורה, הריסת הבית המנוגע:</span>

<u><span dir="rtl">ספר ויקרא פרק יד</span></u>

<span dir="rtl">(לד) כִּי תָבֹאוּ אֶל אֶרֶץ כְּנַעַן אֲשֶׁר אֲנִי נֹתֵן לָכֶם לַאֲחֻזָּה וְנָתַתִּי נֶגַע
צָרַעַת בְּבֵית אֶרֶץ אֲחֻזַּתְכֶם</span>:

<span dir="rtl">(לה) וּבָא אֲשֶׁר לוֹ הַבַּיִת וְהִגִּיד לַכֹּהֵן לֵאמֹר כְּנֶגַע נִרְאָה לִי
בַּבָּיִת</span>:

<span dir="rtl">(לו) וְצִוָּה הַכֹּהֵן וּפִנּוּ אֶת הַבַּיִת בְּטֶרֶם יָבֹא הַכֹּהֵן לִרְאוֹת אֶת הַנֶּגַע
וְלֹא יִטְמָא כָּל אֲשֶׁר בַּבָּיִת וְאַחַר כֵּן יָבֹא הַכֹּהֵן לִרְאוֹת אֶת הַבָּיִת</span>:

<span dir="rtl">(לז) וְרָאָה אֶת הַנֶּגַע וְהִנֵּה הַנֶּגַע בְּקִירֹת הַבַּיִת שְׁקַעֲרוּרֹת יְרַקְרַקֹּת אוֹ
אֲדַמְדַּמֹּת וּמַרְאֵיהֶן שָׁפָל מִן הַקִּיר</span>:

<span dir="rtl">(לח) וְיָצָא הַכֹּהֵן מִן הַבַּיִת אֶל פֶּתַח הַבָּיִת וְהִסְגִּיר אֶת הַבַּיִת שִׁבְעַת
יָמִים</span>:

<span dir="rtl">(לט) וְשָׁב הַכֹּהֵן בַּיּוֹם הַשְּׁבִיעִי וְרָאָה וְהִנֵּה פָּשָׂה הַנֶּגַע בְּקִירֹת
הַבָּיִת</span>:

<span dir="rtl">(מ) וְצִוָּה הַכֹּהֵן וְחִלְּצוּ אֶת הָאֲבָנִים אֲשֶׁר בָּהֵן הַנָּגַע וְהִשְׁלִיכוּ אֶתְהֶן
אֶל מִחוּץ לָעִיר אֶל מָקוֹם טָמֵא</span>:

<span dir="rtl">(מא) וְאֶת הַבַּיִת יַקְצִעַ מִבַּיִת סָבִיב וְשָׁפְכוּ אֶת הֶעָפָר אֲשֶׁר הִקְצוּ אֶל
מִחוּץ לָעִיר אֶל מָקוֹם טָמֵא</span>:

<span dir="rtl">(מב) וְלָקְחוּ אֲבָנִים אֲחֵרוֹת וְהֵבִיאוּ אֶל תַּחַת הָאֲבָנִים וְעָפָר אַחֵר יִקַּח
וְטָח אֶת הַבָּיִת</span>:

<span dir="rtl">(מג) וְאִם יָשׁוּב הַנֶּגַע וּפָרַח בַּבַּיִת אַחַר חִלֵּץ אֶת הָאֲבָנִים וְאַחֲרֵי
הִקְצוֹת אֶת הַבַּיִת וְאַחֲרֵי הִטּוֹחַ</span>:

<span dir="rtl">(מד) וּבָא הַכֹּהֵן וְרָאָה וְהִנֵּה פָּשָׂה הַנֶּגַע בַּבָּיִת צָרַעַת מַמְאֶרֶת הִוא
בַּבַּיִת טָמֵא הוּא</span>:

<span dir="rtl">(מה) וְנָתַץ אֶת הַבַּיִת אֶת אֲבָנָיו וְאֶת עֵצָיו וְאֵת כָּל עֲפַר הַבָּיִת
וְהוֹצִיא אֶל מִחוּץ לָעִיר אֶל מָקוֹם טָמֵא:</span>

<u><span dir="rtl">תלמוד בבלי מסכת סנהדרין דף עא/א</span></u>

<span dir="rtl">דתניא: בית המנוגע לא היה ולא עתיד להיות. ולמה נכתב? דרוש
וקבל שכר.</span>

<span dir="rtl">ונגמר הסיפור.</span>

<span dir="rtl">אבל יש חוקים שלא ניתן סתם לבטלם, חייבים להחליפם בחוקים
אחרים. וכאן יש רפורמה אקטיבית יותר, וגם משמעות יותר לעתיד.</span>

<u><span dir="rtl">ספר שמות פרק כא</span></u>

<span dir="rtl">(כד) עַיִן תַּחַת עַיִן שֵׁן תַּחַת שֵׁן יָד תַּחַת יָד רֶגֶל תַּחַת רָגֶל</span>:

<span dir="rtl">(כה) כְּוִיָּה תַּחַת כְּוִיָּה פֶּצַע תַּחַת פָּצַע חַבּוּרָה תַּחַת חַבּוּרָה</span>:

<span dir="rtl">(כו) וְכִי יַכֶּה אִישׁ אֶת עֵין עַבְדּוֹ אוֹ אֶת עֵין אֲמָתוֹ וְשִׁחֲתָהּ לַחָפְשִׁי
יְשַׁלְּחֶנּוּ תַּחַת עֵינוֹ</span>:

<u><span dir="rtl">ספר ויקרא פרק כד</span></u>

<span dir="rtl">(יט) וְאִישׁ כִּי יִתֵּן מוּם בַּעֲמִיתוֹ **כַּאֲשֶׁר עָשָׂה כֵּן יֵעָשֶׂה
לּוֹ**</span>:

<span dir="rtl">(כ) שֶׁבֶר תַּחַת שֶׁבֶר עַיִן תַּחַת עַיִן שֵׁן תַּחַת שֵׁן **כַּאֲשֶׁר יִתֵּן מוּם
בָּאָדָם כֵּן יִנָּתֶן בּוֹ**</span>:

<span dir="rtl">שימו לב להדגשה. "כאשר יתן מום באדם כן ינתן בו". אי אפשר
לנסח את חוק הנקמה הזה בצורה יותר מפורשת.</span>

<span dir="rtl">אבל המשנה, שלושה דורות אחרי החורבן מתעלמת לחלוטין מהחוק
הזה, ומחוקקת חוק חדש:</span>

<u><span dir="rtl">משנה מסכת בבא קמא פרק ב</span></u>

<span dir="rtl">(ו) אָדָם מוּעָד לְעוֹלָם, בֵּין שׁוֹגֵג, בֵּין מֵזִיד, בֵּין עֵר, בֵּין יָשֵׁן.
סִמָּא אֶת עֵין חֲבֵרוֹ וְשִׁבַּר אֶת הַכֵּלִים, מְשַׁלֵּם נֶזֶק שָׁלֵם:</span>

<span dir="rtl">מוּעָד לעולם – כלומר, תמיד אחראי.</span>

<span dir="rtl">מצד שני, הוא לא נענש פיזית, אלא משלם את הנזק. והמשנה
מפרטת:</span>

<u><span dir="rtl">משנה מסכת בבא קמא פרק ח</span></u>

<span dir="rtl">הַחוֹבֵל בַּחֲבֵירוֹ חַיָּב עָלָיו מִשּׁוּם חֲמִשָּׁה דְבָרִים, בְּנֶזֶק, בְּצַעַר,
בְּרִפּוּי, בְּשֶׁבֶת, וּבְבוֹשֶׁת.</span>

<span dir="rtl">בְּנֶזֶק כֵּיצַד? סִמָּא אֶת עֵינוֹ, קָטַע אֶת יָדוֹ, שִׁבֵּר אֶת רַגְלוֹ, רוֹאִין
אוֹתוֹ כְּאִלּוּ הוּא עֶבֶד נִמְכַּר בַּשּׁוּק וְשָׁמִין כַּמָּה הָיָה יָפֶה וְכַמָּה הוּא יָפֶה.</span>

<span dir="rtl">צַעַר, כְּוָאוֹ בַּשְּׁפוּד אוֹ בַמַסְמֵר. וַאֲפִילוּ עַל צִפָּרְנוֹ. מָקוֹם שֶׁאֵינוֹ
עוֹשֶׂה חַבּוּרָה, אוֹמְדִין כַּמָּה אָדָם כַּיּוֹצֵא בָזֶה רוֹצֶה לִטֹּל לִהְיוֹת מִצְטַעֵר. \[צער, בלשון
חכמים, בדרך כלל משמעות "סבל" בלשון ימינו\].</span>

<span dir="rtl">כַּךְ רִפּוּי, הִכָּהוּ חַיָּב לְרַפְּאוֹתוֹ.</span>

<span dir="rtl">האמוראים בתלמוד הבבלי לא יכולים להתכחש לכך שהחוק שונה
באופן יסודי. לחילופין, הם מסבירים שיש סתירה בתורה (!) ולכן יש לשנות את
החוק.</span>

<span dir="rtl">חייבים לשנות את החוק, כי יש בתורה חוק אחר הגובר
עליו.</span>

<span dir="rtl">וצריך לשים לב שזה מנוגד לגישה של רבנים ברוב הדורות,
שטוענים שהכל נמצא בתורה, וכל סתירה מדומה בלבד.</span>

<u><span dir="rtl">תלמוד בבלי מסכת בבא קמא דף פד/א</span>
<span dir="rtl">(התירוצים...)</span></u>

<span dir="rtl">תניא אידך רבי שמעון בן יוחי אומר: עין תחת עין –
ממון.</span>

<span dir="rtl">אתה אומר ממון, או אינו אלא עין ממש?</span>

<span dir="rtl">הרי שהיה סומא וסימא. קיטע וקיטע. חיגר וחיגר. היאך אני
מקיים בזה עין תחת עין, והתורה אמרה, משפט אחד יהיה לכם, משפט השוה
לכולכם?</span>

<span dir="rtl">התירוץ הוא כדלקמן:</span>

<span dir="rtl">אם העבריין שסימא את עין חברו, הוא עצמו סומא בעין אחת,
ונקיים את "עין תחת עין", הוא יהיה עיוור לחלוטין.</span>

<span dir="rtl">וכן אם העבריין הוא קיטע, או חיגר. ואז לא נוכל לקיים את
המצווה במקום אחר "משפט אחד יהיה לכם". כלומר, עונש הנקמה אינו עונש שווה
לכולם, ולכן יש לפסול אותו.</span>

<span dir="rtl">זהו כמובן תירוץ מפולפל בלבד. הסיבה הפשוטה היא, שחוקי
החברה השבטית הפרימיטיבית לא התאימו לזמנם של חז"ל, כאשר שלט כבר המשפט
הרומי או הפרסי המתקדם יותר.</span>

<span dir="rtl">חוקי תורה מהקשים ביותר לקיום, עד ימינו, הם החוקים
החקלאיים. "למזלנו" או למזלם של חז"ל, החוקים הללו נחשבים כמחייבים רק בארץ
ישראל. וארץ ישראל, למרות כל ההצהרות, היא לא ארץ עם גבולות ברורים.</span>

<span dir="rtl">גדולה העזתו של רבי יהודה נשיא ("רבי"), שרצה לשחרר
מהחוקים האלה ציבורים יהודיים גדולים. וזו משמעות הקטע הבא בתלמוד
הירושלמי.</span>

<u><span dir="rtl">ירושלמי דמאי פרק ב הלכה א</span></u>

<span dir="rtl">רבי התיר בית שאן, רבי התיר קיסרין, רבי התיר בית גוברין,
רבי התיר כפר צמח, רבי התיר ליקח ירק במוצאי שביעית, והיו הכל מליזין
עליו.</span>

<span dir="rtl">אמר להו בֹּאו ונידיין. כתיב "וכיתת נחש הנחושת...", וכי לא
עמד צדיק ממשה עד חזקיהו להעבירו? אלא אותה עטרה הניח לו הקב"ה להתעטר בה.
ואנו העטרה הזאת הניח הקב"ה לנו להתעטר בה.</span>

<span dir="rtl">זוהי הערה אמיצה מאוד של רבי יהודה נשיא, שנחשב לחותם
המשנה.</span>

<span dir="rtl">אלוהים מניח לחכמים במשך הדורות לבצע תיקונים. וזה כבוד
בשבילם, "עטרה".</span>

<span dir="rtl">והמשמעות יותר עמוקה, בכל דור ודור, יש צורך בביצוע
תיקונים מתאימים, וזה תפקידו של המנהיג באותו הדור. אלוהים שומר לו את
"העטרה הזאת להתעטר בה", את הכבוד לשנות את התורה!</span>

<span dir="rtl">עוד לפני רבי יהודה נשיא, העז הלל הזקן לבטל חוק מהתורה
בגלל צורך העיתים, ותיקן את הפרוזבול.</span>

<u><span dir="rtl">ספר דברים פרק טו</span></u>

<span dir="rtl">(א) מִקֵּץ שֶׁבַע שָׁנִים תַּעֲשֶׂה שְׁמִטָּה</span>:

<span dir="rtl">(ב) וְזֶה דְּבַר הַשְּׁמִטָּה שָׁמוֹט כָּל בַּעַל מַשֵּׁה יָדוֹ אֲשֶׁר יַשֶּׁה בְּרֵעֵהוּ לֹא
יִגֹּשׂ אֶת רֵעֵהוּ וְאֶת אָחִיו כִּי קָרָא שְׁמִטָּה לַיהֹוָה:</span>

<span dir="rtl">....\[נוסף לשמיטת עבודת השדה גם שמיטת חובות\]</span>

<span dir="rtl">(ט) הִשָּׁמֶר לְךָ פֶּן יִהְיֶה דָבָר עִם לְבָבְךָ בְלִיַּעַל לֵאמֹר קָרְבָה שְׁנַת הַשֶּׁבַע
שְׁנַת הַשְּׁמִטָּה וְרָעָה עֵינְךָ בְּאָחִיךָ הָאֶבְיוֹן וְלֹא תִתֵּן לוֹ וְקָרָא עָלֶיךָ אֶל יְהֹוָה וְהָיָה בְךָ
חֵטְא:</span>

<span dir="rtl">חוק שמיטת החובות הוא חוק סוציאלי, חוק של צדקה, מושך את
הלב. הבעיה היא שהוא אינו ניתן ליישום, מפני שאדם לא ילווה את כספו בידיעה
שלא יקבלו חזרה, אלא אם כן הוא פילנטרופ שרוצה לתרום. ואז אין זו הלוואה
ואין צורך בחוק.</span>

<u><span dir="rtl">משנה מסכת שביעית פרק י</span></u>

<span dir="rtl">(ג) פְּרוּזְבּוּל, **אֵינוֹ מְשַׁמֵּט**. זֶה אֶחָד מִן הַדְּבָרִים שֶׁהִתְקִין הִלֵּל
הַזָּקֵן, כְּשֶׁרָאָה שֶׁנִּמְנְעוּ הָעָם מִלְּהַלְווֹת זֶה אֶת זֶה וְעוֹבְרִין עַל מַה שֶּׁכָּתוּב בַּתּוֹרָה (דברים
טו) הִשָּׁמֶר לְךָ פֶּן יִהְיֶה דָבָר עִם לְבָבְךָ בְּלִיַּעַל וגו', הִתְקִין הִלֵּל פְּרוּזְבּוּל</span>:

<span dir="rtl">(ד) זֶהוּ גוּפוֹ שֶׁל פְּרוּזְבּוּל, מוֹסֵר אֲנִי לָכֶם אִישׁ פְּלוֹנִי וּפְלוֹנִי
**הַדַּיָּנִים שֶׁבְּמָקוֹם פְּלוֹנִי**, שֶׁכָּל חוֹב שֶׁיֶּשׁ לִי, שֶׁאֶגְבֶּנּוּ כָּל זְמַן שֶׁאֶרְצֶה. **וְהַדַּיָּנִים
חוֹתְמִין לְמַטָּה**, אוֹ הָעֵדִים:</span>

<span dir="rtl">הרעיון הוא שעל ידי עירוב הדיינים, הגבייה היא לכאורה על
ידי בית הדין, ולא על ידי המלווה. כך עוקפים את "הנושה" שאסור לו, לגבות את
הכסף לאחר השמיטה. מובן שזה טקס בלבד. הלווה משלם, והמלווה מקבל את
כספו.</span>

<span dir="rtl">עד היום בנקים ממלאים טפסי פרוזבול...</span>

<span dir="rtl">ניתן למצוא טפסים רבים ברשת.</span>

<u><span dir="rtl">משנה מסכת גיטין פרק ד</span></u>

<span dir="rtl">הִלֵּל הִתְקִין פְּרוֹזְבּוּל מִפְּנֵּי תִקּוּן הָעוֹלָם:</span>

<span dir="rtl">ושוב, חשוב מאוד הנימוק "תיקון עולם". ביטול, למעשה, של
חוק מדאורייתא, הוא תיקון עולם!</span>

<span dir="rtl">ובהמשך, כמובן, היו גם מתנגדים:</span>

<u><span dir="rtl">תלמוד בבלי מסכת גיטין דף לו/ב</span></u>

<span dir="rtl">דאמר שמואל הא פרוסבלא עולבנא דדייני הוא. אי איישר חיל
אבטליני'. אבטליני'? והא אין ב"ד יכול לבטל דברי ב"ד חברו אלא אם כן גדול
הימנו בחכמה ובמנין. הכי קאמר אם איישר חיל יותר מהלל אבטליניה. \[אם אהיה
יותר חזק מהלל אבטלו...\]</span>

<span dir="rtl">ורב נחמן אמר אקיימנה אקיימנה...</span>

<span dir="rtl">שמואל מרגיש שביטול של חוק תורה הוא עלבון לדיינים המבצעים
אותו (למעשה עלבון לאלוהים), אבל גם יודע שאין ביכולתו להחזיר את הגלגל
אחורנית.</span>

<span dir="rtl">שתי קבוצות מרכזיות של חוקים תורניים לא ניתנו לביצוע יותר
לאחר החורבן:</span>

<span dir="rtl">חוקי הקורבנות, וחוקי הטהרה. למעשה, רוב פרקי מצוות התורה
עוסקים בחוקים אלה.</span>

<span dir="rtl">צריך לציין, שהתערבות חז"ל בנושאים אלה, לא באה מתוך רצונם
לבצע רפורמה, אלא מתוך אילוצי המצב. בית המקדש נחרב.</span>

<u><span dir="rtl">תלמוד בבלי מסכת ברכות דף כו/ב</span></u>

<span dir="rtl">רבי יוסי ברבי חנינא אמר: תפלות אבות תקנום. רבי יהושע בן
לוי אמר: **תפלות כנגד תמידין תקנום**.</span>

<span dir="rtl">וכמובן, רבי יוסי מספר אגדות, ורבי יהושע מדבר מתפיסה
היסטורית ריאלית.</span>

<span dir="rtl">חלק מהפולחן בבית המקדש, היה קורבנות התמיד, וחז"ל החליפום
בתפילות בבתי הכנסת. והרמב"ם מסביר בדיוק:</span>

<u><span dir="rtl">רמב"ם יד החזקה הלכות תפלה ונשיאת כפים פרק
א</span></u>

<span dir="rtl">(ה) וכן תקנו שיהא מנין התפלות כמנין הקרבנות. שתי תפלות
בכל יום כנגד שני תמידין. וכל יום שיש קרבן מוסף תקנו בו תפלה שלישית כנגד
קרבן מוסף. ותפלה שהיא כנגד תמיד של בקר היא הנקראת תפלת השחר. ותפלה שכנגד
תמיד של בין הערבים היא הנקראת תפלת מנחה. ותפלה שכנגד המוספין היא נקראת
תפלת המוספין:</span>

<span dir="rtl">למרות שהחלפת קורבנות בתפילות, היא אילוץ, הרי בהכרעה זו
הלכו חז"ל צעד גדול קדימה. עם השתלטות הנצרות על רומי, כמעט פסקו קורבנות
בעולם (בעולם הישן לפחות). לכן, למעשה, אולי בעל כורחנו, היו היהודים
הראשונים שהפסיקו עם צורת הפולחן הזו...</span>

<span dir="rtl">לעניין הטומאה והטהרה, כדאי להקדיש דיון נפרד.</span>

<span dir="rtl">מאז תחילת תקופת חז"ל, המאות הראשונות לספירה, מתלבטים
חכמים אם, ועד כמה, מותר לחכמים "לעקור דבר מהתורה".</span>

<u><span dir="rtl">תלמוד בבלי מסכת יבמות דף פט/ב</span></u>

<span dir="rtl">שלח ליה רב חסדא לרבה ביד רב אחא בר רב הונא **ואין ב"ד
מתנין לעקור דבר מן התורה**?</span>

<span dir="rtl">וכאן פותחים דיון, אלו מצוות מהתורה מותר לעקור ואילו
לא.</span>

<span dir="rtl">מאתר ישיבה,</span>
<https://www.yeshiva.org.il/midrash/753>

<span dir="rtl"><u>הרב ברוך פז, תשס"ב</u></span>

<span dir="rtl">יש תקנות שרבנן תקנו לא על מנת לעשות סייג לתורה אלא בגלל
שרבנן ראו שיש צורך לתקן. ויש סייגים שרבנן עשו למשמרת לדין התורה, ולפעמים
עקרו דבר מן התורה כדי לעשות סייג לתורה. בענין זה יש מחלוקת אמוראים
בסוגיין: לרב חסדא חכמים יכולים לעקור דבר מן התורה כדי לעשות סייג לתורה
רק בשב ואל תעשה \[כלומר מצוות עשה מהתורה, ואיסורה על ידי חכמים. כמו
תקיעת שופר בשבת שחכמים אסרו\] ולרב נתן ברבי אושעיא חכמים יכולים לעקור גם
בקום ועשה כדי לעשות סייג לתורה.</span>

<span dir="rtl">על נושא זה דנים פוסקים בכל הדורות, וניתן למצוא מאות
הערות ושאלות בנושא זה.</span>

<span dir="rtl">ניתן למצוא מחקרים רציניים בימינו על נושא זה, בפרט,
בסמכותם של חכמים לבטל נישואין למפרע (שזה בניגוד לחוק התורה), כדי למנוע
בעיות של ממזרות ובעיות אחרות.</span>

<span dir="rtl">יש שמגדילים את סמכותם של חכמים, עד כדי היותם תחליף לאל.
ומסתמכים על פסוק בספר דברים.</span>

<u><span dir="rtl">ספר דברים פרק יז</span></u>

<span dir="rtl">(יא) עַל פִּי הַתּוֹרָה אֲשֶׁר יוֹרוּךָ וְעַל הַמִּשְׁפָּט אֲשֶׁר יֹאמְרוּ לְךָ תַּעֲשֶׂה
לֹא תָסוּר מִן הַדָּבָר אֲשֶׁר יַגִּידוּ לְךָ יָמִין וּשְׂמֹאל:</span>

<span dir="rtl">מקור נועז למדי אנו מוצאים ב"ספרי" מדרש לספר
דברים.</span>

<u><span dir="rtl">ספרי פרשת שופטים פיסקא יא</span></u>

<span dir="rtl">ועשית על פי הדבר אשר יגידו לך. על הורא' ב"ד הגדול
שבירושלם חייבים מיתה. ואין חייבים מיתה על הוראת ב"ד שביבנה</span>:

<span dir="rtl">על פי התורה אשר יורוך. על דברי תורה חייבים מיתה ואין
חייבים מיתה על דברי סופרים</span>:

<span dir="rtl">ועל המשפט אשר יאמרו לך תעשה. זו מצות עשה</span>:

<span dir="rtl">לא תסור מן התורה אשר יגידו לך. זו מצות לא תעשה</span>:

<span dir="rtl">ימין ושמאל. אפי' מראים בעיניך על שמאל שהוא ימין ועל ימין
שהוא שמאל שמע להם:</span>

<span dir="rtl">אבל, נראה כמה מחמיר, לפחות בתיאוריה, הרמב"ן, במאה ה-13,
בפירושו על ספר דברים.</span>

<u><span dir="rtl">רמב"ן על דברים פרק יז פסוק יא</span></u>

<span dir="rtl">(יא) ימין ושמאל. אפילו אם אומר לך על ימין שהוא שמאל או
על שמאל שהוא ימין, לשון רש"י וענינו, אפילו תחשוב בלבך שהם טועים, והדבר
פשוט בעיניך כאשר אתה יודע בין ימינך לשמאלך, תעשה כמצותם, **ואל תאמר איך
אוכל החֵלב הגמור הזה \[מאכל שאינו כשר\] או אהרוג האיש הנקי הזה,** אבל
תאמר כך צוה אותי האדון המצוה על המצות שאעשה בכל מצותיו ככל אשר יורוני
העומדים לפניו במקום אשר יבחר ועל משמעות דעתם נתן לי התורה אפילו יטעו,
וזה כענין רבי יהושע עם ר"ג ביום הכיפורים שחל להיות בחשבונו (ר"ה
כה)</span> :

<span dir="rtl">והצורך במצוה הזאת גדול מאד, כי התורה נתנה לנו בכתב,
וידוע הוא שלא ישתוו הדעות בכל הדברים הנולדים, והנה ירבו המחלוקות ותעשה
התורה כמה תורות וחתך לנו הכתוב הדין, שנשמע לבית דין הגדול העומד לפני השם
במקום אשר יבחר בכל מה שיאמרו לנו בפירוש התורה, בין שקבלו פירושו עד מפי
עד ומשה מפי הגבורה, או שיאמרו כן לפי משמעות המקרא או כוונתה, כי על הדעת
שלהם הוא נותן (ס"א לנו) להם התורה, אפילו יהיה בעיניך כמחליף הימין בשמאל,
וכל שכן שיש לך לחשוב שהם אומרים על ימין שהוא ימין, כי רוח השם על משרתי
מקדשו ולא יעזוב את חסידיו, לעולם נשמרו מן הטעות ומן המכשול ולשון ספרי
(שופטים קנד) אפילו מראין בעיניך על הימין שהוא שמאל ועל שמאל שהוא ימין
שמע להם:</span>

<span dir="rtl">להבין את הרמב"ן, צריך לשים לב שהוא מדבר על מצב שיש "בית
דין גדול", כלומר סמכות אחת, ולא על המצב של ריבוי סמכויות רבניות, כמו
היום. אבל יש, כמובן, שינצלו דברים אלה גם היום למעשי פשע.</span>

<span dir="rtl">בימינו, רוב הרבנים האורתודוקסים נוטים להחמיר בכל פסיקה,
ואין להם אומץ לעקור דבר מן התורה, ואפילו לו לעקור דבר שנפסק על ידי
קודמיהם. לעומת זה הציות לרבנים מהווה, כידוע סכנה גדולה.</span>
