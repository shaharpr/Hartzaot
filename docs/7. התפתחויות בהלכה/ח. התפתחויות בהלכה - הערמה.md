<span dir="rtl"><u>התפתחות בהלכה – הערמה</u></span>

<span dir="rtl">למילה "הערמה", שמקורה ב"עורמה", יש, בדרך כלל, משמעות
שלילית, של "מירמה", "התחכמות כדי להרע" וכד'. אך דווקא בהלכה יש לה משמעות
טכנית. כלומר יש הערמה מותרת ונכונה, ויש הערמה שלילית ואסורה. וזאת למרות
שהערמה, כמשמעותה הרגילה, היא דרך של עקיפת המצוות, דרך של הפיכהת האסור
למותר, של התגברות על החובה.</span>

<span dir="rtl">אנחנו מכירים יפה את נושא ההערמה גם בעולם החילוני
היומיומי, כאשר אנחנו מתגברים על החוק, בצורה חוקית. התופעה נפוצה ביותר
בנושא מיסים.</span>

<span dir="rtl">החוקים והתקנות של המס המוטל על כל תושב במדינה, ובעיקר על
בעלי עסקים, הם מסובכים ביותר, ולכן יש שיטות שונות של הגדרות שונות, או
העברות כספים מחשבון לחשבון, כדי להקטין תשלום מס. בפעולות חוקיות כאלה
נעזרים אפילו ב"יועצי מס", שתפקידם הוא, למעשה, ניצול הפרצות בחוק, כדי
לבצע "הערמה" לטובת לקוחותיהם.</span>

<span dir="rtl">מובן, שיש גם פעילות לא חוקית של הערמה, כגון הלבנת כספים,
העלמת הכנסות, עבודה "בשחור" ועוד.</span>

<span dir="rtl">מדוע מצוות שנחקקו על ידי חז"ל, והפוסקים אחריהם, זקוקות,
או מאפשרות הערמה?</span>

<span dir="rtl">נושא זה מתקשר לנושא מהשבוע שעבר, טעמי המצוות.</span>

<span dir="rtl">אם היינו מסכימים שלכל מצווה יש טעם, היה כמובן ויכוח על
הטעמים, אבל לאחר הסכמה (או כפייה) לא היה כל היגיון בהערמה.</span>

<span dir="rtl">אבל ראינו שרוב רובם של החכמים, גם אם אינם מתנגדים לחקירת
טעמי המצוות, הם מתנגדים לחלוטין להסתמכות על טעמי המצוות. מבחינתם המצוות
הן "גזירת מלך", כלומר, עליך למלא אותן בין שאתה מבין אותן ובין שאינך מבין
אותן, כי האל שחקק אותן (כביכול) חכם מכולנו.</span>

<span dir="rtl">דווקא שלילת ההסתמכות על טעמי המצוות, מאפשרת את ההערמה
"החוקית", מפני שהמצוות הן "הוראות טכניות", ואם אתה מוצא דרך לעקוף אותן
מבלי לשלול אותן, מותר.</span>

<span dir="rtl">העומס של מצוות חז"ל היה גדול ואפילו בלתי ניתן לביצוע,
ולכן, ייתכן, שהנצרות הצליחה להתפשט בזכות פריקת עול המצוות שכפו חז"ל. הנה
קטע מהברית החדשה:</span>

<span dir="rtl"><u>האיגרת אל הגלטים ג, 28-23</u></span>

<span dir="rtl">ולפני בוא האמונה שמורים וסגורים היינו תחת התורה אלי
האמונה העתידה להיגלות. ובכן התורה הייתה אומנת אותנו למשיח למען נצדק
באמונה. אבל עתה אחרי אשר באה האמונה איננו עוד תחת יד האומן. כי אתם כולכם
בני אלוהים על ידי האמונה במשיח ישוע.</span>

<span dir="rtl">לעומת זה בהלכה אנחנו רואים, פרצות, הערמה וכנגד הערמה,
סוגרים פרצות...</span>

<span dir="rtl">הנה, למשל, שתי מודעות שהופיעו בפייסבוק. האחת מטעם רבנות,
השנייה כנראה סאטירה, אבל גם היא כוללת עובדות נכונות.</span>

<img src="images-197/media/image1.jpeg"
style="width:6.26806in;height:4.24167in"
alt="ייתכן שזו תמונה של ‏‏הכותל המערבי‏ ו‏טקסט‏‏" />

<span dir="rtl">למה אסור לשנות טמפרטורה של מזגן? מפני ששינוי טמפרטורה
מפעילה אותו, והיא יכולה להיות גם דרך לעקוף את איסור הדלקתו.</span>

<span dir="rtl">למשל, בקיץ, תשאיר אותו דלוק, אך מכוון ל 40 מעלות,
וכשתרצה שיפעל, תשנה את הטמפרטורה ל 20 מעלות.... לא. זה אסור.</span>

<span dir="rtl">סגרנו את הפרצה, אבל אל דאגה, הטכנולוגיה של המאה העשרים,
תתגבר שוב בהערמה חדשה.</span>

<img src="images-197/media/image2.jpeg"
style="width:6.00377in;height:6.7185in"
alt="ייתכן שזו תמונה של ‏טקסט שאומר &#39;‏×”×”××××¨×. ראו יירחק. נפשו שומר בחוט, מוקפת שלא עיר בכל לשכוח- לא בכיס. הבית של מפתח בשבת לשאת אסור הכנסת לבית בדרך בנוסף, מטריה. לפתוח מרשה לא אלוהים ×œ×¡×—×•×, מרשה לא הוא רטובים, תגיעו ואם ×”×‘×’×“×™×. את וחחילה, on ננתח ביחחחול‏&#39;‏" />

<span dir="rtl">ובמודעה זו, שהיא, כנראה לגלוג, הכל נכון.</span>

<span dir="rtl">חוקי השבת, כבר מהמשנה, אוסרים להוציא חפץ מרשות היחיד
לרשות הרבים. מצב בלתי אפשרי זה, הביא להערמה כבר במשנה עצמה,
העירוב.</span>

<span dir="rtl">ואכן, נזכיר בקיצור, כמה מההערמות שהזכרנו בעבר, והם כאלה
שהציעו כבר חז"ל כדי להתגבר על החוקים הכתובים בתורה או שהם בעצמם
חוקקו.</span>

<span dir="rtl">הראשון והמפורסם מאוד הוא הפרוזבול, שלפי המסורת חקק אותו
הילל, במאה הראשונה לספירה עוד לפני החורבן, כדי להתגבר על חוק שמיטת
החובות כל שבע שנים, הכתוב בתורה.</span>

<span dir="rtl">ההערמה כאן, הייתה, להחליף את המלווה (שאסור לו לגבות את
החוב) בבית הדין, שלפחות לא נאמר שאסור לו לגבות חובות... והוא כמובן מחזיר
את הכסף למלווה. כלומר, ההערמה כאן היא שקופה לחלוטין, ביטול חוק חברתי שלא
ניתן היה לבצעו כבר בימים ההם, על ידי טופס נייר בלבד.</span>

<span dir="rtl">חוק דומה, שהמטריה לעיל מדגימה אותו, הוא חוק שחז"ל חוקקו
בעצמם, והוא איסור להוציא חפץ שאינו לבוש שאתה לבוש בו, מרשות היחיד לרשות
הרבים.</span>

<span dir="rtl">ההערמה כאן היא "העירוב". הקפת כל היישוב, או השכונה, או
קבוצת בתים, ב"חומה" שיכולה להיות חוט בלבד, ועל ידי כך כל התחום הזה הופך
לרשות היחיד, ובו מותר לטלטל חפץ.</span>

<span dir="rtl">אם אנחנו מתלבטים לפעמים, במה עסוקה הרבנות העירונית...
בין השאר בדאגה לעירוב ובבדיקתו כל ערב שבת.</span>

<span dir="rtl">והנה עוד הערמה ישנה, אך בויכוח.</span>

<span dir="rtl">בשבת אסור להדליק אש, ואפילו להעביר אש ממקור למקום
אחר.</span>

<span dir="rtl">ביום טוב (חג, כמו ראש השנה, ראשון ואחרון בסוכות ופסח)
מותר.</span>

<span dir="rtl">בשניהם מותר לבשל אבל רק לאותו היום.</span>

<span dir="rtl">קורה שיום טוב חל ביום ששי. כיצד מבשלים לשבת?</span>

<span dir="rtl">להערמה הזאת יש שם "עירוב תבשילין".</span>

<u><span dir="rtl">תלמוד בבלי מסכת ביצה דף יז/ב</span></u>

<span dir="rtl">מבשל הוא ליום טוב ואם הותיר הותיר לשבת. ובלבד שלא יערים
ואם הערים אסור....</span>

<span dir="rtl">מותר או אסור? כאילו במקרה מותר, ובכוונה אסור... רש"י
מסביר... וגם הוא מתפתל.</span>

<u><span dir="rtl">רש"י על ביצה דף יז/ב</span></u>

<span dir="rtl">שלא יערים - לאחר שבישל לצורך, לומר עוד אני צריך להזמין
אורחים, ויבשל תבשילין אחרים, ויותירם לשבת. אבל בקדרה אחת, אם ירבה לשבת
הא אמר דאפילו לחול שרי. כדלעיל ממלאה אשה קדרה בשר, ואף על פי שאינה צריכה
אלא לחתיכה אחת:</span>

<span dir="rtl">להערמה צריך תירוצים אבל תמיד אפשר למצוא.</span>

<span dir="rtl">הנה יעקב בן אשר בעל הטורים</span>

<u><span dir="rtl">טור או"ח סימן תקג</span></u>

<span dir="rtl">אסור לבשל בי"ט אלא כדי צורך היום, אבל מי"ט לחבירו או
מי"ט לשבת אסור. \[המצווה הידועה\]</span>

<span dir="rtl">אבל \[וכאן באה ההערמה\] ממלאה אשה הקדירה מבשר, אע"פ
שאינה צריכה אלא לחתיכה אחת, מפני שהתבשיל מיתקן יותר כשיש הרבה בקדירה
\[התירוץ ולא הסיבה\].</span>

<span dir="rtl">וי"א דאפילו אמרה בפירוש שהיא רוצה אותו לצורך מחר שהוא
מותר. ויש אוסרין. ונראה שהוא מותר, **כיון דטעם ההיתר, מפני שהתוספת גורם
טעם בתבשיל**. \[מותר, כי יש תירוץ, ואפילו אם התירוץ הוא לא
הסיבה\]</span>

<span dir="rtl">יש דברים שממש אין להם פתרון, כמו הפלגה בים, שנמשכת ימים
רבים. אמנם מפעילי הספינה הם גויים ובכל זאת:</span>

<u><span dir="rtl">תלמוד בבלי מסכת שבת דף יט/א</span></u>

<span dir="rtl">תנו רבנן אין מפליגין בספינה פחות משלשה ימים קודם לשבת
במה דברים אמורים לדבר הרשות אבל לדבר מצוה שפיר דמי **ופוסק עמו על מנת
לשבות ואינו שובת**, דברי רבי. רבן שמעון בן גמליאל אומר אינו צריך. ומצור
לצידן אפילו בערב שבת מותר:</span>

<span dir="rtl">כלומר, מסכים עם הקברניט שהספינה תעגון בשבת, אבל הוא לא
עושה כן. ורבן גמליאל מוותר על הטקס הזה.</span>

<span dir="rtl">והשולחן ערוך מקל אפילו יותר, בהתאם לצרכים
שמתהווים:</span>

<u><span dir="rtl">שו"ע או"ח סימן רמח</span></u>

<span dir="rtl">(א) מותר להפליג בספינה אפי' בערב שבת, אם הולך לדבר מצוה;
ופוסק עמו שישבות, ואם אח"כ לא ישבות אין בכך כלום; אבל לדבר הרשות אין
מפליגין בספינה פחות מג' ימים קודם השבת</span>:

<span dir="rtl">הגה - אבל קודם שלשה ימים שרי, אפי' בספינה שמושכים אותה
ע"י בהמות, ואפילו אין בגובה המים י' טפחים (מהרי"ק שורש מ"ה) ואפילו במקום
שיצטרך הישראל לעשות אחר כך מלאכה בשבת להוליך הספינה (ריב"ש סימן
קנ"ב).</span>

<span dir="rtl">\[האסמכתות מגיעות מחכמים רבים העוסקים בנושא, ומסבירים
ב"פיקוח נפש" ועוד...\].</span>

<span dir="rtl">ויש דברים חשובים אפילו יותר מהבשר בשבת והמסע
בספינה.</span>

<span dir="rtl">למשל, כמו היום, איך לא לשלם מיסים.</span>

<span dir="rtl">התבואה חייבת במעשרות. יש הערמה.</span>

<u><span dir="rtl">תלמוד בבלי מסכת בבא מציעא דף פז/ב</span></u>

<span dir="rtl">אמר רבי ינאי אין הטבל מתחייב במעשר עד שיראה פני הבית,
שנאמר "בערתי הקדש מן הבית".</span>

<span dir="rtl">זה לא לגמרי מובן, וההמשך בארמית, אבל זה יובן יותר דווקא
מתלונתו של רבה בר בר חנה על ירידת הדורות...</span>

<span dir="rtl"><u>תלמוד בבלי גיטין פא ע"א</u></span>

<span dir="rtl">אמר רבה בר בר חנה, אמר רבי יוחנן משום רבי יהודה בר
אילעאי: בוא וראה, שלא כדורות הראשונים דורות האחרונים. דורות הראשונים
מכניסין פירותיהן דרך טרקסמון \[=השער הראשי\] כדי לחייבן במעשר. דורות
האחרונים מכניסין פירותיהן דרך גגות ודרך קרפיפות כדי לפוטרן מן
המעשר.</span>

<span dir="rtl">כלומר, פירשו חכמים שאת המעשר צריך להפריש כאשר התבואה
נכנסת לבית דרך השער. הערימו והכניסו אותה דרך הגג...</span>

<span dir="rtl">אבל אפילו רבה בר בר חנה, ואלו שהוא מצטט, לא אומרים
שההערמה אינה חוקית. סתם לא יפה...</span>

<span dir="rtl">ממש כמונו, שמסתכלים בביקורת על בעל העסק שרושם את קניית
הכורסה לבית (שהוא רשם אותו כמשרד) כהוצאה מוכרת לצרכי מס, אבל יודעים
שיועץ המס שלו הציע לו להערים כך.</span>

<span dir="rtl">ועדיין כל אלה הם הערמות קטנות.</span>

<span dir="rtl">הערמה גדולה שמשרתת את הכלכלה שלנו עד היום, היא "היתר
עיסקא".</span>

<span dir="rtl">התורה אוסרת לקיחת ריבית. לכן, במשך דורות רבים, הלוו
יהודים לגויים, שמהם מותר לקחת ריבית. אבל הצרכים הכלכליים
מתגברים...</span>

<span dir="rtl">לשם כך נקבע כבר בתלמוד "היתר עיסקא".</span>

<span dir="rtl">הרעיון של ההיתר הזה הוא מסובך, ולא תמיד עובד, אך אחרי כל
השיפורים שחלו בו במשך השנים הוא קרוב מאוד להיתר לקחת ריבית. הבנקים
בישראל משתמשים בו, ולעתים רחוקות בעיות מגיעות לבתי משפט, למרות שלא הכל
סגור.</span>

<span dir="rtl">הרעיון בנוי על כך שמחצית מההלוואה היא פיקדון, וצריך
להחזירה ותו לא.</span>

<span dir="rtl">החצי השני הוא שותפות בין המלווה ללווה, והרווחים מתחלקים
ביניהם וזו הריבית.</span>

<span dir="rtl">ומה אם מפסיד הלווה? אז יש כל מיני שיטות להתחייבותו מראש
על הרווחים, וקשיים גדולים על הוכחה שלו שהוא הפסיד...</span>

<span dir="rtl">יחד עם זה, אנשי דת טוענים לא פעם, שיש היגיון בשיטה
היסודית של "היתר עיסקא", כדי שהלוואות יינתנו רק כאשר הבנק עצמו בטוח
ברווחיות ההשקעות, ולכן נוטל סיכון.</span>

<span dir="rtl">בשביל שני חוקים מהתורה, שאי אפשר לעמוד בהם, יש צורך
בגוי.</span>

<span dir="rtl">"היתר מכירה" של אדמות ישראל בשנת שמיטה כדי לבטל, למעשה,
את חוקי השמיטה.</span>

<span dir="rtl">וביעור החמץ בפסח. לכאורה צריך לבער את החמץ לא רק מהבית,
אלא כל חמץ שברשותך. לכן, מוכרים את כל חמץ המדינה לגוי, ואפילו את המחסנים
בהם הוא מאוכסן...</span>

<span dir="rtl">"בקטנה" היתר מכירה לחמץ מופיע כבר בתוספתא, במאה
השלישית.</span>

<u><span dir="rtl">תוספתא מסכת פסחים פרק ב</span></u>

<span dir="rtl">ישראל ונכרי שהיו באין בספינה וחמץ ביד ישראל, ה"ז מוכרו
לנכרי ונותנו במתנה, וחוזר ולוקח ממנו \[לאחר\] הפסח ובלבד שיתנו לו במתנה
גמורה</span>:

<span dir="rtl">(ז) רשאי ישראל שיאמר לנכרי עד שאתה לוקח במנה \[קח במאתים
שמא אצטרך ואבא\] ואקח ממך אחר הפסח:</span>

<span dir="rtl">בתקופה המודרנית, כאשר יהודים היו בעלי עסקים שכללו מחסנים
ומבנים רבים שאין אפשרות לבער בהם חמץ, הייתה שיטת ה"ישראל ונכרי בספינה"
הכרחית. ולכן, למרות התנגדות של רבנים רבים (כולל הגאון מוילנה), התרחבה
מכירת החמץ.</span>

<span dir="rtl">בפסח תשס"ו, נמכרו לגוי בנוסף לכל חמץ המדינה, גם מאות
כלבים של צה"ל, שהתברר שמזונם מכיל חמץ.</span>

<span dir="rtl">אם הבנתי נכון, בפסח הקרוב, כבר תוכלו למכור את החמץ שלכם
דרך האינטרנט.</span>

<span dir="rtl">הטכנולוגיה יצרה אפשויות הערמה חדשות.</span>

<span dir="rtl">אולי המפורסם בהם הוא שעון השבת.</span>

<span dir="rtl">בזמנו סיפרתי את הבדיחה של ג'קי לוי, על כיבוי האור על ידי
חתול ושאריות הדג.</span>

<span dir="rtl">שעון שבת מאפשר לוותר על החתול... מכוונים מראש את השעות
שהאור או המכשיר יפעל.</span>

<span dir="rtl">במאה העשרים, הוקם במדינת ישראל מפעל שעיסוקו בהערמות
באמצעות הטכנולוגיה.</span>

<span dir="rtl">המפעל נקרא בשם צֹמת, ראשי תיבות "צוותי מדע ותורה". הוא
נוסד על ידי הרב ישראל רוזן, בשנת 1976, וממוקם באלון שבות. הרב המייסד
נפטר ב 2017.</span>

<https://www.zomet.org.il/?CategoryID=209>

<span dir="rtl">מצד אחד "צמת" מפתחת עשרות מוצרים מתוחכמים כדי לבצע
"הערמה" על המצוות של היהדות האורתודוקסית, ומצד שני, מנקודת מבט חילונית,
היא מוכיחה עד כמה המצוות הללו אבסורדיות.</span>

<span dir="rtl">המפעל עוסק גם בייעוץ ובפיקוח.</span>

<span dir="rtl">הנה כמה דוגמאות. אך תחילה פירוש המושג "גרמא".</span>

<span dir="rtl">כבר במשנה (שבא נקבעו תקנות השבת, ובין השאר איסור לכבות
דלקה) דנים בשאלה אם מותר לכבות דלקה **בצורה עקיפה**, על ידי גורם
מתווך.</span>

<u><span dir="rtl">משנה מסכת שבת פרק טז</span></u>

<span dir="rtl">(ה) רַבִּי שִׁמְעוֹן בֶּן נַנָּס אוֹמֵר, פּוֹרְסִין עוֹר שֶׁל גְּדִי עַל גַּבֵּי שִׁדָּה
תֵּבָה וּמִגְדָּל שֶׁאָחַז בָּהֶן אֶת הָאוּר, מִפְּנֵי שֶׁהוּא מְחָרֵךְ. וְעוֹשִׂין מְחִצָּה בְּכָל הַכֵּלִים, בֵּין
מְלֵאִים בֵּין רֵיקָנִים, בִּשְׁבִיל שֶׁלֹּא תַעֲבֹר הַדְּלֵקָה. רַבִּי יוֹסֵי אוֹסֵר בִּכְלֵי חֶרֶשׂ חֲדָשִׁים
מְלֵאִין מַיִם, לְפִי שֶׁאֵין יְכוֹלִין לְקַבֵּל אֶת הָאוּר וְהֵן מִתְבַּקְּעִין וּמְכַבִּין אֶת
הַדְּלֵקָה:</span>

<span dir="rtl">מסכימים שמותר לתחום את הדלקה. אבל הרעיון להניח מסביבה
כדי חרס (שטרם נשרפו באש) מלאים מים, כדי שיתבקעו מהחום והמים יכבו את האש,
הוא רעיון "גרמא". ובמשנה זו, רבי יוסי מתנגד (כלומר, רואה גם בכך חילול
שבת).</span>

<span dir="rtl">ואמנם שיטות הגרמא זוכות לדיונים רבים במשך הדורות. היום
מקובל, שלפחות בנושאים שגורמים לסבל (על פיקוח נפש אין ויכוח), מותר להשתמש
בשיטות גרמא להקלה.</span>

<span dir="rtl">והנה פיתוח של "צמת" לשקע, שניתן לחבר אליו כל מכשיר חשמלי
וכך להפעילו.</span>

**<span dir="rtl">שקע גרמא</span>**

<span dir="rtl">כיום קיים ציוד מגוון - ביתי ומוסדי - המסייע לחולים,
לתשושים, ולסתם בעלי מיחוש להתגבר על מצוקתם. הטכנולוגיה המודרנית מקדישה
מאמצים לפיתוח עזרים שונים להקל על אנשים אלו במצוקותיהם.</span>

 <span dir="rtl">מרבית הציוד הינו מופעל בחשמל ולעתים רבות קיימת בעיית
השימוש בשבת, כאשר לא מדובר ב[חולה שיש בו
סכנה](https://www.zomet.org.il/?CategoryID=199&ArticleID=71&Page=), או
אפילו ספק סכנה. למשל, מכשיר אדים רפואי לילדים , מכשיר אינהלציה, מכשיר
להקלת נשימה, מזרן מתנפח לפצעי לחץ ועוד</span>.

<span dir="rtl">כמו כן מיכשור מוסדי, בבית אבות או בבית חולים, לעתים רבות
הינו נייד ולא ניתן להתקין לו במקור סידור שבת. למשל, משאבת מינון
לאינפוזיה אשר החולה יכול לטלטלה עמו על גבי עמוד, ולא להיות צמוד למיטתו.
ומכשירים רבים נוספים. ומה עושים בשבת? איך מנתקים את המכשיר מן השקע
שבקיר? (המשאבה מצוידת בסוללה נטענת, **אך פעולת הניתוק והחיבור אסורה
בשבת**)</span>.

<span dir="rtl">**גם בענף הביטחון **קיימת אותה בעייה. ישנם מכשירים רבים,
כמו מכשירי קשר נפוצים, ביפרים וכד', הזקוקים להחלפת הסוללות או לטעינתן,
לעתים מזומנות. כיצד ניתן להמעיט בחילול השבת הנגרם מאחזקת ביטחון
השוטף</span>?

<span dir="rtl">כדי לפתור את בעיית השימוש במכשיכים כאלו בשבת, מכון
'צומת' פיתח שקע חשמלי הפועל בשיטת ה 'גרמא'.</span> <span dir="rtl">שקע
זה מתאם בין רשת החשמל הרגילה לבין המכשיר שאותו רוצים להפעיל, והופך אותו
למכשיר שמותר להשתמש בו בשבת לצרכים חיוניים</span>.

<span dir="rtl">שקע הגרמא מחובר למתח חשמלי מערב שבת. מנגנון פנימי בודק
את מצב המתג מדי כ-15 שניות, במשך אלפית השניה. </span>

<img src="images-197/media/image3.jpeg"
style="width:3.125in;height:2.94792in" /><span dir="rtl"> כאשר מחברים את
המכשיר המיועד להפעלה לשקע ומסיטים את המתג למצב 'הפעל' - דבר לא מתרחש. רק
בהגיע מועד הבדיקה המחזורית הקבועה - המתח יתחבר. לניתוק - השיטה דומה.
מסיטים את המתג למצב 'נתק'. דבר לא מתרחש עד לבוא הפולס המחזורי הקרוב. 
בכל מקרה, קיימת אבטחה כי לעולם לא תתרחש התוצאה אם האדם 'יפגע' בדיוק
באותה אלפית שניה ויסיט בה את המתג.</span>

<span dir="rtl">שקע הגרמא מתאים לכל מכשיר חשמלי הניזון ממתח הרשת
החשמלית 220 וולט. (יש אפשרות גם לשקע גרמא המותאם ל110
וולט) **....**</span>

<span dir="rtl">**שימו לב:** שקע הגרמא מיועד רק למכשירים חשמליים בעלי
מתג הפעלה קבוע (בעל שני מצבים קבועים: מצב חיבור ומצב ניתוק) . למכשירים
אשר עם חידוש הזרם אינם פועלים באופן אוטומטי, אלא ממתינים ללחיצה על
לחצן</span> START<span dir="rtl">  (לחצן רגעי קפיצי או ע"י כפתור מגע) -
נדרש פיתוח מיוחד במעבדות המכון.</span>

<span dir="rtl">ובבניינים גבוהים אנחנו זקוקים למעלית, אפילו כדי לצאת
מהבית וללכת לבית הכנסת לתפילת שחרית של שבת. לשם כך המציאו כבר מזמן את
המעלית של שבת. מעלית זאת עולה ויורדת כל השבת, ונעצרת כל קומה. אבל אם פעם
חשבתי שזו מערכת פשוטה בא מכון "צמת" ומזהיר, שמעלית כזו צריכה את
פיקוחו.</span>

<span dir="rtl">הנה קטע מהדרישות שהמכון מפקח עליהן:</span>

<span dir="rtl">מה נדרש, למשל, ממעלית כדי שתוכשר לשמש כ'מעלית
שבת'?</span>

1.  <span dir="rtl">שעון שבת לעלייה ולירידה אוטומטיות</span>.

2.  <span dir="rtl">השבתת לחצני ההפעלה (למעט לחצן חירום)</span>.

3.  <span dir="rtl">עצירה אוטומטית בכל קומה או שתיים, והותרת די זמן
    לכניסה וליציאה בטוחות</span>.

4.  <span dir="rtl">נטרול ההשפעות החשמליות הקשורות בכניסת אנשים ויציאתם
    בעת העצירה</span>.

5.  <span dir="rtl">הפעלת זמזם שיתריע על כך שהדלת עומדת להיסגר</span>.

6.  <span dir="rtl">טיפול נכון במיתקני השקילה - ניטרולם לחלוטין או ביטול
    השפעת כניסת האדם למעלית עליהם</span>.

7.  <span dir="rtl">טיפול נכון בפילוס האוטומטי</span> (re-leveling)

8.  <span dir="rtl">השבתת כיתובים 'מיותרים ותשומת לב ל'מראה
    הקומות</span>''.

9.  <span dir="rtl">שילוט מתאים במעלית ובכל קומה</span>.

<span dir="rtl">וכל זה מלבד בזבוז חשמל גדול מהפעלת המעלית בלי
הרף...</span>

<span dir="rtl">מלבד מה שכולנו יודעים על מעליות, מתברר שיש עוד מתקנים
סמויים המגיבים למשקל הנכנסים, ולחלוקת המשקל הפנימית. אלו מתקני בטיחות.
מן הסתם הם לא מבוטלים, אלא פועלים בשיטת "הגרמא" כמו השקע לעיל, כלומר,
במקום תגובה על מצב חדש, בדיקה שגרתית בקצב קבוע של המצב ואז תגובה. שינוי
זה, הוא כאילו מבטל מצב שהאדם הנכנס למעלית יפעיל מעגל חשמלי.</span>

<span dir="rtl">בעיות רבות מסוג זה קיימות בכל מתקני החשמל כמעט, וייתכן
שמכון "צמת" לא רק פותר אותן אלא גם מגלה אותן. אולי בלעדיו איש לא היה
חושב, שאדם מפעיל את גוף החימום של הדוד, בגלל שהוא מתקלח, ומוציא מים
חמים, ובכך הוא מחלל שבת... או שבמעלית הוא מפעיל מתקן חשמלי המאזן אותה
כאשר הוא נכנס אליה....</span>

<span dir="rtl">לכן כמות המתקנים שהמכון מציע ממלאת דפים רבים, ולעיין בהם
זה מעניין, וקצת עצוב.</span>

<span dir="rtl">לצערנו, אנחנו רואים שדרכה של האורתודוקסיה היא להקל על
המצוות הבלתי רלוונטיות, ולא משמעותיות לדורנו, אך רבנים עושים זאת ב
"הערמה", שמשמעותה המעשית מחיר כלכלי לא קטן, שמביא גם לפערים בעומס המצוות
בין השכבות החלשות והחזקות.</span>

<span dir="rtl">החרדים, בהתאם לכוחם הפוליטי, תובעים מהמדינה משאבים
כלכליים, או, הפרת חוקי המדינה, כדי שיוכלו לעמוד במצוות ההלכה. למשל,
בנושא חשמל בשבת.</span>
