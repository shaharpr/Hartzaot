<span dir="rtl"><u>התפתחויות בהלכה – פורים</u></span>

<span dir="rtl">פורים הוא חג עם הלכות מועטות ומנהגים מרובים.</span>

<span dir="rtl">מבחינות רבות הוא חג שמהווה בעייה להלכה, מפני שהוא אינו
כתוב בתורה, אבל המנהג לחוג אותו השתרש כבר בימי הבית השני, וההלכה,
שמתחילה להיכתב במשנה אחרי החורבן, לא יכולה להתעלם ממנו.</span>

<span dir="rtl">מבחינה הלכתית דומה פורים לחנוכה, שני חגים שאינם "קדושים"
ולכן אינם שבתון ורק הילדים נהנים וההורים סובלים.</span>

<span dir="rtl">אבל חנוכה היה חג השליטים החשמונאים, וחז"ל לא ממש אהבו
אותו, עד שבמשך הזמן ביצעו לו "הדתה" על ידי נס פך השמן, ולכן אין לו מסכת
במשנה.</span>

<span dir="rtl">לא כן פורים, שכנראה היה חג עממי, וקיבל הצדקה על ידי
מגילת אסתר.</span>

<span dir="rtl"><u>באתר של גילי חיסקין (מדריך טיולים)</u></span>
[https://www.gilihaskin.com/29952-2<span dir="rtl">/</span>](https://www.gilihaskin.com/29952-2/)

<span dir="rtl">ניתן למצוא השערות רבות שמשערים חוקרים לגבי מקור החג, יחד
עם מקורות רבים.</span>

<span dir="rtl">בין ההשערות, סיפור מיתולוגי אירני על קרב בין מרדוך ועשתר
האלים הבבליים, ובין ווהו-מנה האל האירני.</span>

<span dir="rtl">אבל, יש עוד השערות רבות.</span>

<span dir="rtl">בולטת העובדה שבתרבויות רבות היו חוגגים לקראת האביב חגי
קרנבל, בהם משלוח מנות, ומנהגים שונים של היפוך הסדר החברתי. תחתונים למעלה
ועליונים למטה.</span>

<span dir="rtl">וזה מתאים למנהגי פורים בכל הדורות, ובפרט ל"פורים שפיל"
שנזכיר בהמשך.</span>

<span dir="rtl">אז גם לנו מגיע חג כזה.</span>

<span dir="rtl">המסכת במשנה העוסקת בו, נקראת "מסכת מגילה", ולמעשה, עוסקת
רק בקריאת המגילה.</span>

<span dir="rtl">ומעניין שהפמיניזם משתולל... או אולי, מגילת אסתר לא ממש
קדושה...</span>

<span dir="rtl"><u>משנה מסכת מגילה פרק ב</u></span>

<span dir="rtl">(ד) הַכֹּל כְּשֵׁרִין לִקְרוֹת אֶת הַמְּגִלָּה, חוּץ מֵחֵרֵשׁ, שׁוֹטֶה,
וְקָטָן.</span>

<span dir="rtl">והמפרשים שמים לב, ומפרשים, גם נשים כשרות לקרוא את
המגילה, כי גם הן היו באותו הנס.</span>

<span dir="rtl">(היו גם היו, אפילו בארמון המלך...). ויש ויכוח גם לגבי
"קטן", כלומר, ילד.</span>

<span dir="rtl">וזמן קריאת המגילה, כבר יוצר בעייה:</span>

<span dir="rtl"><u>משנה מסכת מגילה פרק א</u></span>

<span dir="rtl">כְּרַכִּין הַמֻּקָּפִין חוֹמָה מִימוֹת יְהוֹשֻׁעַ בִּן נוּן, קוֹרִין בַּחֲמִשָּׁה עָשָׂר.
כְּפָרִים וַעֲיָרוֹת גְּדוֹלוֹת, קוֹרִין בְּאַרְבָּעָה עָשָׂר, אֶלָּא שֶׁהַכְּפָרִים מַקְדִּימִין לְיוֹם
הַכְּנִיסָה:</span>

<span dir="rtl">כֵּיצַד, חָל לִהְיוֹת יוֹם אַרְבָּעָה עָשָׂר בַּשֵּׁנִי, כְּפָרִים וַעֲיָרוֹת גְּדוֹלוֹת
קוֹרִין בּוֹ בַּיּוֹם, וּמֻקָּפוֹת חוֹמָה לְמָחָר.</span>

<span dir="rtl">אלא שגם חכמי התורה מודים, שאין לדעת איזו עיר הייתה מוקפת
חומה בימי יהושע בן נון, מלבד שושן וירושלים... לכן רק בהם פורים נחגג בט"ו
באדר. אך ספק תמיד מוביל לחומרא, הפעם חומרה חגיגית. לשם ביטחון ערים
מוקפות חומה היום או בעבר, חוגגות שני ימים.</span>

<span dir="rtl">שם החג "פורים" אינו נזכר במסכת מגילה, אך נזכר בשלושה
מקומות אחרים במשנה, בהוראות טכניות כמו:</span>

<span dir="rtl"><u>משנה מסכת ראש השנה פרק א</u></span>

<span dir="rtl">(ג) עַל שִׁשָּׁה חֳדָשִׁים הַשְּׁלוּחִין יוֹצְאִין, עַל נִיסָן מִפְּנֵי הַפֶּסַח, עַל
אָב מִפְּנֵי הַתַּעֲנִית, עַל אֱלוּל מִפְּנֵי רֹאשׁ הַשָּׁנָה, עַל תִּשְׁרֵי מִפְּנֵי תַקָּנַת הַמּוֹעֲדוֹת, עַל
כִּסְלֵו מִפְּנֵי חֲנֻכָּה, וְעַל אֲדָר מִפְּנֵי הַפּוּרִים.</span>

<span dir="rtl">המשנה נחתמת בערך בשנת 200 לספירה, והשאלה ממתי חוגגים את
הפורים אין לה תשובה מוחלטת.</span>

<span dir="rtl">האם נחגג בימי בית שני? על כך יש ויכוח.</span>

<span dir="rtl">בספר מקבים ב', שנכתב ביוונית באלכסנדריה כנראה בסביבות
שנת 100 לפני הספירה, מסופר על נצחון יהודה המקבי על ניקנור, וקביעת יום
ניקנור:  
"ויגמרו כלם בלב אחד לבלתי הניח את היום ההוא בלתי מצוין כי אם לחוג אותו
בשלושה עשר לחדש שנים עשר אדר שמו בלשון ה', יום אחד לפני יום
מרדכי".</span>

<span dir="rtl">ובמגילת תענית, מגילה קדומה המציינת ימי מועד שאסורים
באבל, ושתוקפה בוטל אחר כך (חלקית) על ידי חז"ל:</span>

<span dir="rtl">"בארבע עשר ביה (באדר) ובחמשה עשר ביה יומי פוריא אנון ולא
למספד".</span>

<span dir="rtl">מגילה זו נכתבה עוד בימי הבית השני, והייתה אוהדת
לחשמונאים.</span>

<span dir="rtl">יוסף בן מתתיהו מזכיר, ב"קדמוניות היהודים" את חג הפורים
שהיהודים חוגגים בשני ימים בכל העולם.</span>

<span dir="rtl">מכאן ברור, שהחג היה ידוע, ואולי נחוג, לפחות אצל חלק מהעם
בסוף ימי הבית השני.</span>

<span dir="rtl">עם זאת הוא לא נזכר אצל פילון האלכסנדרוני, ולא בברית
החדשה, ומגילת אסתר היא הספר התנ"כי היחיד שלא נמצאו שרידים ממנו
בקומראן.</span>

<span dir="rtl">מכל אלה, לא ברור מתי התחילו לחגוג את פורים, והאם חגגו
אותו כולם, ואיך חגגו אותו.</span>

<span dir="rtl">כל זה עד להלכה של חובת קריאת מגילת אסתר, המצויינת במשנה,
בשנת 200 לספירה בערך.</span>

<span dir="rtl">הואיל והאסמכתא לחגיגת הפורים היא מגילת אסתר, נתחיל
בה.</span>

<span dir="rtl">התוכן והסגנון של מגילת אסתר הוא חריג, ומעורר
שאלות.</span>

<span dir="rtl"><u>הנה קטע מאתר "בינה".</u></span>

[https://www.bina.org.il/articles/purim-19-dat<span dir="rtl">/</span>](https://www.bina.org.il/articles/purim-19-dat/)

<span dir="rtl">שם אלוהים לא מוזכר במגילה, ושלא כמו ב"קדיש"... אין אפילו
רמז לשמו.</span>

<span dir="rtl">לא נזכרת אפילו מצווה אחת מהתורה.</span>

<span dir="rtl">לא כזאת שמצווים עלינו, ולא כזאת שגיבורי המגילה, מרדכי
ואסתר מקיימים בעצמם. (מלבד עצם חגיגת הפורים שמרדכי ואסתר מצווים
עלינו).</span>

<span dir="rtl">כל סיפור המגילה בנוי על מקריות ותיזמון, ללא כל שיפוט
ערכי. מלבד, כמובן, "שאנחנו" ניצחנו.</span>

<span dir="rtl">ומה התוכן?</span>

<span dir="rtl">הרבה שתייה (כדת...), נשים יפות מגורשות ואחרות מגוייסות
לתפקיד המלכה, אסתר תופסת את התפקיד להיות אשת מלך פרסי, בזכות יופיה
ובעידוד מרדכי היהודי, המלך שיכור, שר רשע שרוצה להשמיד את העם היהודי בגלל
שנעלב מיהודי אחד, ומפסיד ליהודי הטוב, ונתלה על עץ יחד עם עשרת בניו, שלא
ידוע עליהם דבר מלבד שמם.</span>

<span dir="rtl">היום היו אומרים, מין ואלימות.</span>

<span dir="rtl"><u>ובמאמר, "מגילת אסתר – מציאות היסטורית או אגדת סינדרלה
תנ"כית" מסכם ישראל אילוז</u>:</span>

<https://www.hofesh.org.il/freeclass/pirkei_tanach/esther/esther.html?print>

<span dir="rtl">אין כל איזכור למאורעות המגילה במקורות ההיסטוריים
הפרסיים.</span>

<span dir="rtl">אין מלך בשם אחשורוש.</span>

<span dir="rtl">בנסיונות ליחס למלך זה או אחר בשם דומה (המלך כסרקס) את
האירועים, נתקלים בסתירה לכך שמרדכי היה מיהודי גלות יהויכין (לא מתאים
בזמנים).</span>

<span dir="rtl">לא מוצאים שר בשם המן וגם לא סיפור דומה על גורל של שר,
ולא מוצאים חגיגת חג בשם פורים.</span>

<span dir="rtl">האימפריה הפרסית הייתה מחולקת לפּחות משלושים מחוזות, ולא
ל"שבע ועשרים ומאה מדינות".</span>

<span dir="rtl">שמות הגיבורים הם בבירור שמות אלים בבליים. אישתר
ומרדוך.</span>

<span dir="rtl">המסקנה: המגילה היא אגדה רומנטית חילונית.</span>

<span dir="rtl"><u>מתוך "יהודי מגילת אסתר – האם הם בכלל יהודים?", איתי
אליצור, אתר "סרוגים" 2013</u></span>

<span dir="rtl">במגלת אסתר יש תרגום תוך כדי המגלה. מלועזית לעברית, כגון
"פור הוא הגורל". ומעברית ללועזית, כגון "החדש הראשון הוא חדש ניסן", "החדש
השלישי הוא חדש סיון", "שנים עשר חדש הוא חדש אדר", וכן "הדסה היא
אסתר".</span> 

<span dir="rtl">ולמרות, שמטרת המאמר היא אחרת לחלוטין (פרשנות דתית, מלחמה
בעמלק...), ייתכן שניתן, על ידי הערה זו, לתמוך בהנחה שהמגילה בכלל מתורגמת
לעברית משפה זרה.</span>

<span dir="rtl">ברור שכותב המגילה היה בקי בהחלט במילים פרסיות ומנהגים
פרסיים. לשם כך הוא לא חייב להיות פרסי, היוונים היו מאוד בקיאים באויביהם
הפרסים, והתרבות היוונית נפוצה בכל המזרח.</span>

<span dir="rtl">אחרי כל זאת צריך, כמובן, לומר, שהמגילה היא אחד הסיפורים
האמנותיים היפים ביותר, ואין פלא שעד ימינו היא משמשת לא רק בפרשנויות
הדתיות, אלא גם באין סוף פרשנויות אמנותית.</span>

<span dir="rtl">על הבעייתיות של מגילת אסתר כמסמך יהודי דתי אותנטי עמדו
גם חז"ל.</span>

<span dir="rtl"><u>תלמוד בבלי מסכת מגילה דף ז/א</u></span>

<span dir="rtl">אמר רב שמואל בר יהודה: שלחה להם אסתר לחכמים, קבעוני
לדורות. שלחו לה, קנאה את מעוררת עלינו לבין האומות. שלחה להם, כבר כתובה
אני על דברי הימים למלכי מדי ופרס.</span>

<span dir="rtl">....</span>

<span dir="rtl">אמר רב יהודה אמר שמואל: אסתר אינה מטמאה את הידים, למימרא
דסבר שמואל, אסתר לאו ברוח הקודש נאמרה. והאמר שמואל אסתר ברוח הקודש
נאמרה? נאמרה לקרות ולא נאמרה ליכתוב.</span>

<span dir="rtl">\[כלומר, היא נאמרה ברוח הקודש כמגילה שיש לקוראה בפורים,
אך המגילה הכתובה אינה קדושה כשאר ספרי התנ"ך, חצי רוח הקודש\]</span>

<span dir="rtl">אולי בעל כורחם, בלחץ העממי, התקבל החג והתקבלה
המגילה.</span>

<span dir="rtl">במשנה היא נקראת "מגילה", ורק בתלמוד ירושלמי, מצאתי
לראשונה את הצירוף "מגילת אסתר".</span>

<span dir="rtl">אבל התלמוד הבבלי, למרות הויכוחים, כבר מצרף אותה לתנ"ך,
מונה אותה בין ספרי "כתובים", וקובע שאנשי "כנסת גדולה" חיברו את
המגילה.</span>

<span dir="rtl">("כנסת גדולה" היא המוסד העליון של האוטונומיה היהודית
בתקופה הפרסית. הוא נזכר פעמים רבות בספרות חז"ל, אבל אין אפילו מסמך אחד
שניתן לומר שנכתב על ידי מוסד זה. לכן, מהותו מעורפלת לחלוטין).</span>

<span dir="rtl">וכמו שאסתר היתומה האלמונית עלתה לגדולה גם מגילת אסתר
עולה לגדולה..</span>

<span dir="rtl"><u>רמב"ם יד החזקה הלכות מגילה וחנוכה פרק ב</u></span>

<span dir="rtl">(יח) כל ספרי הנביאים וכל הכתובים עתידין ליבטל לימות
המשיח חוץ ממגילת אסתר הרי היא קיימת כחמשה חומשי תורה וכהלכות של תורה
שבעל פה שאינן בטלין לעולם ואע"פ שכל זכרון הצרות יבטל שנאמר (ישעיהו ס"ה)
כי נשכחו הצרות הראשונות וכי נסתרו מעיני ימי הפורים לא יבטלו שנאמר (אסתר
ט') וימי הפורים האלה לא יעברו מתוך היהודים וזכרם לא יסוף מזרעם.</span>

<span dir="rtl">ואם יש חג, יש מצוות החג. קריאת המגילה כחובה נקבעה כבר
במשנה. את שאר המצוות (נחמדות בדרך כלל) אנחנו מקבלים מהמגילה עצמה.</span>

<span dir="rtl">ההוראה הברורה לחגוג את הפורים, כימי משתה ומשלוח מנות,
ומתנות לאביונים, מצויה כמובן במגילת אסתר (ובה כמובן, אין הוראה לקרוא
במגילת אסתר...).</span>

<span dir="rtl"><u>ספר אסתר פרק ט</u></span>

<span dir="rtl">(כ) וַיִּכְתֹּב מָרְדֳּכַי אֶת הַדְּבָרִים הָאֵלֶּה וַיִּשְׁלַח סְפָרִים אֶל כָּל הַיְּהוּדִים
אֲשֶׁר בְּכָל מְדִינוֹת הַמֶּלֶךְ אֲחַשְׁוֵרוֹשׁ הַקְּרוֹבִים וְהָרְחוֹקִים:</span>

<span dir="rtl">(כא) לְקַיֵּם עֲלֵיהֶם לִהְיוֹת עֹשִׂים אֵת יוֹם אַרְבָּעָה עָשָׂר לְחֹדֶשׁ אֲדָר וְאֵת
יוֹם חֲמִשָּׁה עָשָׂר בּוֹ בְּכָל שָׁנָה וְשָׁנָה:</span>

<span dir="rtl">(כב) כַּיָּמִים אֲשֶׁר נָחוּ בָהֶם הַיְּהוּדִים מֵאוֹיְבֵיהֶם וְהַחֹדֶשׁ אֲשֶׁר נֶהְפַּךְ
לָהֶם מִיָּגוֹן לְשִׂמְחָה וּמֵאֵבֶל לְיוֹם טוֹב לַעֲשׂוֹת אוֹתָם יְמֵי מִשְׁתֶּה וְשִׂמְחָה וּמִשְׁלוֹחַ מָנוֹת אִישׁ
לְרֵעֵהוּ וּמַתָּנוֹת לָאֶבְיוֹנִים:</span>

<span dir="rtl">...</span>

<span dir="rtl">(כח) וְהַיָּמִים הָאֵלֶּה נִזְכָּרִים וְנַעֲשִׂים בְּכָל דּוֹר וָדוֹר מִשְׁפָּחָה וּמִשְׁפָּחָה
מְדִינָה וּמְדִינָה וְעִיר וָעִיר וִימֵי הַפּוּרִים הָאֵלֶּה לֹא יַעַבְרוּ מִתּוֹךְ הַיְּהוּדִים וְזִכְרָם לֹא
יָסוּף מִזַּרְעָם:</span>

<span dir="rtl">(אגב, ברור שהפסוק האחרון שייך לעריכה מאוחרת, ואולי
להצדקת המגילה, אחרי שהחג היה קיים כבר).</span>

<span dir="rtl"><u>מתוך הפסוקים האלה, נקבעו ההלכות המחייבות
בפורים:</u></span>

<span dir="rtl">קריאת המגילה (נקבעה פעמיים, בערב וביום)</span>

<span dir="rtl">סעודת פורים ("משתה ושמחה")</span>

<span dir="rtl">משלוח מנות (איש לרעהו)</span>

<span dir="rtl">מתנות לאביונים (צדקה).</span>

<span dir="rtl">מצוות התורה הן בדרך כלל מרסנות.</span>

<span dir="rtl">ריסון המין בהלכות נידה, ריסון המאכלים על ידי כשרות,
בסוכות תבלה בסוכה, בפסח תאכל מצות.</span>

<span dir="rtl">והנה אנחנו מצווים לעשות "סעודת פורים" ובלשון המגילה "ימי
משתה". והמחמירים מחמירים גם באלו...</span>

<span dir="rtl"><u>תלמוד בבלי מסכת מגילה דף ז/ב</u></span>

<span dir="rtl">אמר רבא מיחייב איניש לבסומי בפוריא עד דלא ידע בין ארור
המן לברוך מרדכי.</span>

<span dir="rtl">אמר רבא: חייב אדם להשתכר בפורים עד שלא ידע בין ארור המן
לברוך מרדכי.</span>

<span dir="rtl">פסוק מוכר, שמשמש את השיכורים בכל דור ודור...</span>

<span dir="rtl">מה שפחות ידוע, שעורך התלמוד נבהל מתוצאות ההצהרה הזו,
ובצמוד לאמירתו של רבא מופיע סיפור האימה הבא, על חכם אחר, רבה:</span>

<span dir="rtl">רבה ורבי זירא עבדו סעודת פורים בהדי הדדי. איבסום. קם רבה
שחטיה לרבי זירא. למחר בעי רחמי ואחייה. לשנה אמר ליה ניתי מר ונעביד סעודת
פורים בהדי הדדי. אמר ליה, לא בכל שעתא ושעתא מתרחיש ניסא.</span>

<span dir="rtl">רבה ורבי זירא עשו סעודת פורים זה עם זה. השתכרו, קם רבה
ושחט את רבי זירא.</span>

<span dir="rtl">למחר ביקש רחמים והחייה אותו.</span>

<span dir="rtl">אחרי שנה, אמר לו, יבוא מר ונעשה סעודת פורים זה עם
זה.</span>

<span dir="rtl">אמר לו, לא בכל שעה ושעה מתרחש נס.</span>

<span dir="rtl">נס לא מתרחש בכל שעה, אבל אלימות מתוך שכרות נפוצה
למדי.</span>

<span dir="rtl"><u>מאמר, "סעודת הפורים של רבה ור' זירא בראי פרשני
התלמוד", אהרן ארנד. כתב עת בד"ד 8, תשנ"ט.</u></span>

<span dir="rtl">הכותב מביא פרשנויות שונות לסיפור, אבל מעניין יותר שהוא
אוסף גם עדויות על אלימות בפורים כתוצאה מהשכרות בדורות מאוחרים.</span>

<span dir="rtl">שאלה לר' אברהם בן רבי יצחק מנרבונה (נפטר 1158,
פרובנס):</span>

<span dir="rtl">"כטוב לב משה ביין פורים קם אל אחיו ויהרגהו. מה
דינו?"</span>

<span dir="rtl">ר' משה איסרליש, הרמ"א (המאה ה-16):</span>

<span dir="rtl">"ויש אומרים דאִם הזיק את חבירו מכח שמחת פורים פטור
מלשלם".</span>

<span dir="rtl">משה בן יעקב (משורר מרוקאי בסוף המאה ה-18):</span>

<span dir="rtl">"העם יבקר חצר לחצר, והרבה תבשילים ערוכים על השולחנות, לא
ישלוט ביום ההוא לא שופט ולא שוטר, אף אם יפצע חברו אין לו דמים".</span>

<span dir="rtl">יוסף יהודה טשארני (נוסע, מתאר חגיגות פורים בדרבנד,
דגסטן, צפון הקווקז, המאה ה-19):</span>

<span dir="rtl">"ואין פורים אחד יעבור להם אשר מפני השמחה הגדולה והמשקאות
שישכרו ושיעשו מריבה גדולה והכאה נפלאה בחוצות העיר, כמו אצלנו בשמחת
התורה".</span>

<span dir="rtl">מצד שני דווקא העובדה, שהחג לא רק שלא כלוא בתוך עולם
מצוות (כמו פסח למשל), אלא מתיר את הרסן, איפשרה גם ריבוי מנהגים, וגיוונם
בעדות השונות.</span>

<span dir="rtl">נתחיל ברעש. משמעת דורשת שקט בדרך כלל, ואילו התפרצות
יצרים ברעש.</span>

<span dir="rtl">הנה משהו על ההיסטוריה של הרעשן:</span>

<span dir="rtl"><u>"להכות את המן הרשע: סיפורו של הרעשן", חן מלול, אתר
הספריה הלאומית.</u></span>

<span dir="rtl">במפנה המאה ה-13 עלו התינוקות בצרפת על רעיון גאוני –
בתיאור "תינוקות", אגב, הכוונה לילדים ולנערים צעירים. מה היה רעיונם? הרב
אברהם בן נתן מציין שנהגו התינוקות "לקחת חלוקי הנחל ולכתוב עליהם "המן".
ומקישין זו על זו כשהקורא מזכיר המן ופשעו, ושם רשעים ירקב ושלום". הרעיון
תפס במהרה, וגלגולים שונים לו, הכוללים שבירת קדירות חרס, או רקיעה על
שולחנות בית הכנסת – עם הידיים או עם קרשי עץ שהוכנו מראש, נפוצים ברחבי
יהדות אירופה</span>.

<span dir="rtl">שלוש מאות שנה מאוחר יותר ובאשכנז – היא אזור גרמניה –
התפתחה גרסה חדשה למנהג התינוקות: "נהגו התינוקות לצור צורת המן על עצים
ואבנים או לכתוב שם 'המן' עליהם ולהכותם זה על זה כדי שימחה שמו, על דרך
'מחה תמחה את זכר עמלק', ו'שם רשעים ירקב'". (כך לפי עדות הרב משה איסרליש
בן המאה ה-16)</span>.

<span dir="rtl">....</span>

<span dir="rtl">נראה שרק במאה ה-19 מתחיל לצוץ הצעצוע הייחודי הזה בין
היהודים: "כדי שישמעו עמים ירגזון בכל דור ודור שלא יקומו על ישראל, כותבין
שם המן על הפטיש ומכין." (מתוך ספר מועד לכל חי, לר' חיים פאלאג'י, מגדולי
חכמי איזמיר במאה ה-19)</span>.

<span dir="rtl">....</span>

<span dir="rtl">עדויות ראשונות לשימוש ברעשנים בפורים הן מן המאה
התשע-עשרה בקהילות יהודיות במערב אירופה ובמרכזה, ובארצות הברית, בעיקר
מניו יורק...</span>

<img src="media/image1.jpeg"
style="width:5.20833in;height:2.27083in"
alt="תמונה שמכילה שרטוט, ציור, איור, אומנות התיאור נוצר באופן אוטומטי" />

<span dir="rtl">שמות הרעשן בשפות אירופה היו רבים ושונים, וכאן המציא את
השם איתמר בן אב"י.</span>

<span dir="rtl">אבל נפצים היו כבר לפני 1700 בגרמניה. אבק השריפה היה נפוץ
ונערים ידעו מהר מאוד להשמיע רעשי התפוצצות. אנחנו בשנות החמישים כבר ידענו
למלא מפתח חלול בראשי גפרורים, להכניס מסמר בתוכו ולגרום לפיצוץ.</span>

<span dir="rtl">על שתייה אין מה לדבר, היא משותפת לכל העדות ולכל
הזרמים... אבל המאכל הפופולרי של אוזני המן, הוא אשכנזי, והיום שולט
בארץ...</span>

<span dir="rtl"><u>אוזני המן</u></span>

<span dir="rtl">בכל עדה יצרו את העוגות והממתקים המיוחדים לה.</span>

<span dir="rtl">אוזני המן גם הם מקורם באירופה. והשם בא מהאידיש</span>
Mohntaschen<span dir="rtl">, ומשערים שהמקור הגרמני הוא פשוט "כיסי פרג",
ורק בגלל ההגייה הפך ל "המן טאשען".</span>

<span dir="rtl">ועד הלשון עשה ממנו "אוזן המן" ב 1912.</span>

<img src="media/image2.jpeg"
style="width:7.57292in;height:6.51271in" />

<span dir="rtl">אבל בנוסף לשתייה, אוכל ורעש יש גם אמנות.</span>

<span dir="rtl">מגילת אסתר, כספור הרפתקאות, היא מקור עשיר
לאיורים.</span>

<span dir="rtl"><u>מגילת אסתר בקומיקס לפני 400 שנה, איטליה.</u></span>

[https://blog.nli.org.il/esther_ferrera<span dir="rtl">/</span>](https://blog.nli.org.il/esther_ferrera/)

<span dir="rtl">בניגוד לשאר ספרי הקודש, את מגילת אסתר מותר לאייר מבלי
לפגוע בקדושתה (או שקדושתה לא גדולה...).</span>

<span dir="rtl">וזוהי דוגמא אחת מרבות מאוד.</span>

<img src="media/image3.jpeg"
style="width:7.44792in;height:5.59375in" />

<img src="media/image4.jpeg"
style="width:6.84375in;height:4.80208in"
alt="תמונה שמכילה תמונה, פני אדם, אדם, לבוש התיאור נוצר באופן אוטומטי" />

<span dir="rtl">פיוטים עם חידודי לשון ואפילו חידות, מופיעים כבר מימים
קדומים מאוד.</span>

<span dir="rtl">מפורסם ביותר הפיוט של אלעזר הקליר (לפני כאלף וחמש מאות
שנה) ששני בתיו הראשונים:</span>

<span dir="rtl">**אָ**ץ קוֹצֵץ בֶּן קוֹצֵץ / קְצוּצַי לְקַצֵּץ</span>  
<span dir="rtl">בְּדִבּוּר מְפוֹצֵץ / רְצוּצַי לְרַצֵּץ</span>  
<span dir="rtl">**לֵ**ץ בְּבוֹא לְלוֹצֵץ / פֻּלַּץ וְנִתְלוֹצֵץ</span>  
<span dir="rtl">כְּעָץ מְחַצְּצִים לְחַצֵּץ / כְּנֵץ עַל צִפּוֹר לְנַצֵּץ</span>.

<span dir="rtl">ופירושם: אץ - מיהר;</span>

<span dir="rtl">קוצץ בן קוצץ - המן העמלקי, (על
פי [ירושלמי](https://he.wikipedia.org/wiki/%D7%AA%D7%9C%D7%9E%D7%95%D7%93_%D7%99%D7%A8%D7%95%D7%A9%D7%9C%D7%9E%D7%99)</span> [<span dir="rtl">יבמות</span>](https://he.wikipedia.org/wiki/%D7%9E%D7%A1%D7%9B%D7%AA_%D7%99%D7%91%D7%9E%D7%95%D7%AA) <span dir="rtl">יג
עמוד ב);</span>

<span dir="rtl">קצוצי - עם ישראל
ה[נימולים](https://he.wikipedia.org/wiki/%D7%91%D7%A8%D7%99%D7%AA_%D7%9E%D7%99%D7%9C%D7%94)</span>;

<span dir="rtl">לקצץ - להשמיד;</span>

<span dir="rtl">בדיבור מפוצץ - בצו שהופץ;</span>

<span dir="rtl">רצוצי לרצץ - להרוג את עם ישראל;</span>

<span dir="rtl">לץ בבוא ללוצץ - כשבא הרשע לעשות מעשי רשע;</span>

<span dir="rtl">פולץ - אחזה אותו פלצות;</span>

<span dir="rtl">ונתלוצץ - נעשו לו מעשי רשע;</span>

<span dir="rtl">כעץ - כאשר יעץ;</span>

<span dir="rtl">מחצצים - עם ישראל (על פי [ספר
שופטים](https://he.wikipedia.org/wiki/%D7%A1%D7%A4%D7%A8_%D7%A9%D7%95%D7%A4%D7%98%D7%99%D7%9D)</span> <span dir="rtl">ה',
י"א);</span>

<span dir="rtl">לחצץ - להרוג, מלשון "חץ";</span>

<span dir="rtl">כנץ על ציפור לנצץ - כמו שנץ תוקף ציפור</span>.

<span dir="rtl">וזוהי רק ההתחלה כי הסוף הוא טוב, כמובן.</span>

<span dir="rtl">הפיוט נכנס לסידור ל"שבת זכור" שבו קוראים "זכור את אשר
עשה לך עמלק", לפני פורים.</span>

<span dir="rtl">אבל גם ר' סעדיה גאון, בערך בשנת 900, כותב פיוט חידה
העוסק בפורים.</span>

<span dir="rtl">הַגָּמָל מִשְׁנֵהוּ שָׁף נִצֵּי אֲחִיקָם וְשָׁפָן</span>  
<span dir="rtl">וּכְפִרְשַׁת שְׁפִיפוֹן הָיָה לִשְׁפוּפָן</span>  
<span dir="rtl">וַיָּשָׁף יָשְׁפֵה מִיִּשְׁפָּן הוּא הַשָּׁפָן</span>  
<span dir="rtl">וּפָדַנִי מֶנְהוּ קָדוֹשׁ</span>

<span dir="rtl">אבל כאן הפירוש מסובך הרבה יותר. והמעוניינים יעיינו:  
<u>"מה הקשר בין מגילת אסתר לשפן?", שולמית אליצור, הספריה
הלאומית.</u></span>

<span dir="rtl"><u>וה"פורים שפיל"</u></span>

<span dir="rtl">נקרא גם "משחק פורים", שהוא מופע היתולי לחג
הפורים.</span>

<span dir="rtl">תחילתו כנראה במאה ה-16, וזהו למעשה ראשית תיאטרון יהודי
עממי.</span>

<span dir="rtl">הנושא היה, כמובן, המגילה.</span>

<span dir="rtl">סיפור המגילה מתאים מאוד להמחזה, ומאפשר לפתח אותו לפי
דמיון הכותב, הבמאי, השחקנים.</span>

<span dir="rtl">גם במחניים בימי עבר נהגנו כך, וזכורה לי סאטירה על המימסד
של מחניים ברוח המגילה לפני קרוב לשישים שנה.</span>

<img src="media/image5.png"
style="width:4.17708in;height:5.40625in"
alt="&quot;הצגת מחזה-פורים&quot;, או &quot;שחקני פורים&quot;. זהו תחריט מפורסם משנת 1657 שנוצר בהולנד ומתאר את הצגת המגילה. השחקנים משתמשים בכלי בית שונים כמו מטאטא, מסננת ועוד." />

<span dir="rtl">תחריט זה של "משחק פורים" נעשה בהולנד, וידוע גם התאריך,
1657. (הועתק מהספריה הלאומית).</span>

<span dir="rtl">רוב המנהגים הם מנהגי יהדות אירופה.</span>

<span dir="rtl">התחפושת היא כנראה השפעה של קרנבלים בתרבות של עמים
אירופאים, עוד מימים קדומים.</span>

<span dir="rtl">בתימן למשל, לא היו תחפושות, לא אוזני המן, ולא
רעשנים.</span>

<span dir="rtl">התקיימו המצוות המקוריות: קריאת המגילה, משלוח מנות, סעודת
פורים ושתייה כדת...</span>

<span dir="rtl">קשה היום ללא פוליטיקה, נשים לב לסגנון פרשנות שנכתבה ב
2018.</span>

<span dir="rtl"><u>"מגילת אסתר: "תום עידן הנבואה וסוד מניין השטרות", הרב
נתנאל אריה, "אסיף" שנתון איגוד ישיבת ההסדר. תשע"ח.</u></span>

<span dir="rtl">המן מתגלה כמגלומן בעל ביטחון מופרז, הרואה רק את עצמו ואת
ענייניו, וחפץ שכולם יכרעו וישתחוו לו. העולם נתפס בעיניו כמגרש דטרמיניסטי
בו מתגוששם כוחות עוורים, אלא שהוא בטוח ביכולתו לשלוט בהם ולכוונם לטובתו,
על ידי הפלת פור. המן משמש כביטוי מוקצן להומניזם רדיקלי במהדורתו העתיקה,
וכבר עמדו על כך רבים.</span>

<span dir="rtl">....</span>

<span dir="rtl">למרות הקווים השונים באופיים, מבטאים מרדכי ואסתר צד הפוך
מהמן. הם אינם פועלים מתוך וודאות, ואינם בטוחים ביכולתם לשלוט ולנווט את
המציאות. הם נדרשים לעזרת שמיים, זועקים וגוזרים תענית, פועלים כמיטב
יכולתם בשדה הריאלי, אך משאירים מקום רחב לעזרת שמיים.</span>

<span dir="rtl">המן מבטא הומניזם רדיקלי....</span>

<span dir="rtl">ועוד אנקדוטה על אסתר המלכה, שהיא יותר סימפטית לא רק
מהמן, אלא גם מהרבנים המפרשים אותו.</span>

<img src="media/image6.jpeg"
style="width:6.875in;height:4.29167in" alt="Esther 1024x640 1" />

<span dir="rtl">זוהי סנט אסתר או סנטה אסתריקה</span>

<span dir="rtl">כיצד?</span>

<span dir="rtl"><u>מי הפך את אסתר המלכה לקדושה נוצרית?, מרים זקהיים,
23.3.24</u></span>

<span dir="rtl">....</span>

<span dir="rtl">היהודים הללו, שעוד יותר מאנוסי ספרד הראשונים לא בחרו
להתנצר, חיפשו דרך סודית לשמר את מורשתם מתחת לעיניה הבולשות של
האינקוויזיציה. הם ידעו כי לא משנה כמה הם עצמם זוכרים ומאמינים בדתם בליבם
– בדור הבא, אצל ילדיהם ואחר כך נכדיהם – אין שום סיכוי שאמונה זו תחזיק
מעמד</span>. 

<span dir="rtl">כדי לעשות זאת, הם ניצלו את אחת הפרקטיקות של הכנסייה
הקתולית – האפשרות שניתנה לבני העם "לקדש" דמויות שונות ולהפוך אותם או
אותן לקדושים וקדושות שמותר לסגוד להם, **גם אם עדיין לא קיבלו מעמד רשמי
מהכנסייה עצמה**</span>**. **

<span dir="rtl">וכך נולדה "סנטה אסתר". אסתר הקדושה</span>. 

<span dir="rtl">....</span>

<span dir="rtl">דמותה של סנטה אסתר החלה להיות חלק בלתי נפרד מבתיהם של
האנוסים. על הקירות נתלו איקונין שלה. הנשים הדליקו נרות לכבודה. והילדים
הקטנים – אלה שאי אפשר היה למסור בידיהם את הסוד המשפחתי הגדול – הם כרעו
מידי ערב, ליד המיטה, מצמידים את אצבעותיהם הקטנות זו לזו, מתפללים לסנטה
אסתר. שתשמור ותגן עליהם. שתראה להם את הדרך הנכונה</span>. 

<span dir="rtl">...</span>

<span dir="rtl">עם הזמן, נדדו חלק מהאנוסים לעולם החדש, לארצות שבשליטת
ספרד ופורטוגל בדרום אמריקה, שם קיוו (לשווא) שידה הארוכה של האינקוויזיציה
לא תשיג אותם. הם הביאו איתם לשם את סנטה אסתר, והקפידו לחגוג את חגה –
שהיה מקביל בעצם לחג הפורים היהודי</span>. 

<span dir="rtl">אבל בסוף אפילו הכנסייה עם מאות קדושיה גילתה שהקדושה הזאת
לא קיימת...</span>

<span dir="rtl"><u>מתוך הויקיפדיה "פסטיבל סנטה אסתריקה":</u></span>

<span dir="rtl">במהלך
השנים </span>[1964](https://he.wikipedia.org/wiki/1964) 
<span dir="rtl">עד </span>[1974](https://he.wikipedia.org/wiki/1974) 
<span dir="rtl">החל
ה[ארכיבישוף](https://he.wikipedia.org/wiki/%D7%90%D7%A8%D7%9B%D7%99%D7%91%D7%99%D7%A9%D7%95%D7%A3)</span>
<span dir="rtl">פיטר דייוויס, שהיה מופקד על [סנטה
פה](https://he.wikipedia.org/wiki/%D7%A1%D7%A0%D7%98%D7%94_%D7%A4%D7%94),</span> <span dir="rtl">להטיף
כנגד הפסטיבל של סנטה אסתריקה, לאחר שחקר את תופעת הנחת דמויות איקוניות
בצורת אסתר בבתים שהייתה נפוצה בקרב אישים
ממוצא [היספני](https://he.wikipedia.org/wiki/%D7%94%D7%99%D7%A1%D7%A4%D7%A0%D7%99)</span> <span dir="rtl">שחיו
ב[דרום-מערב ארצות
הברית](https://he.wikipedia.org/wiki/%D7%93%D7%A8%D7%95%D7%9D-%D7%9E%D7%A2%D7%A8%D7%91_%D7%90%D7%A8%D7%A6%D7%95%D7%AA_%D7%94%D7%91%D7%A8%D7%99%D7%AA).</span> 
<span dir="rtl">מספר החוגגים אותו דעך משמעותית. דייוויס הסביר לעדת
מאמיניו כי מקור הפסטיבל הוא בחג הפורים היהודי וכי אין כלל קדושה נוצרית
בשם "אסתריקה</span>".

<span dir="rtl">אנחנו לא נוותר עליה, ולא על מרדכי היהודי, וכמובן, נחוץ
גם המן הרשע, שנוכל לשנוא אותו ולהתגבר עליו. והמלך השוטה ממילא תמיד מצליח
להישאר במרכז התמונה.</span>
