<span dir="rtl"><u>התפתחויות בהלכה – הקדיש</u></span>

<span dir="rtl">נתחיל בהקדמה קצרה.</span>

<span dir="rtl">אנחנו, אם רובנו חילוניים אשכנזים, מכירים את הקדיש יתום
בנוסח זה:</span>

<span dir="rtl">יִתְגַּדַּל וְיִתְקַדַּשׁ שְׁמֵיהּ רַבָּא. \[אמן\]</span>

<span dir="rtl">בְּעָלְמָא דִּי בְרָא, כִרְעוּתֵהּ. וְיַמְלִיךְ מַלְכוּתֵהּ, וְיַצְמַח פֻּרְקָנֵה, וִיקָרֵב
מְשִׁיחֵהּ. \[אמן\]</span>

<span dir="rtl">בְּחַיֵּיכוֹן וּבְיוֹמֵיכוֹן וּבְחַיֵּי דְכָל-בֵּית יִשְׂרָאֵל, בַּעֲגָלָא וּבִזְמַן קָרִיב,
וְאִמְרוּ אָמֵן</span>.  
<span dir="rtl">\[אמן יְהֵא שְׁמֵיהּ רַבָּא מְבָרַךְ, לְעָלַם לְעָלְמֵי עָלְמַיָּא\]</span>

<span dir="rtl">יְהֵא שְׁמֵיהּ רַבָּא מְבָרַךְ, לְעָלַם לְעָלְמֵי עָלְמַיָּא יִתְבָּרַךְ וְיִשְׁתַּבַּח וְיִתְפָּאַר
וְיִתְרוֹמַם</span>

<span dir="rtl">וְיִתְנַשֵּׂא וְיִתְהַדָּר וְיִתְעַלֶּה וְיִתְהַלָּל, שְׁמֵהּ דְּקֻדְשָׁא בְרִיךְ הוּא.
\[אמן\]</span>

<span dir="rtl">לְעֵלָּא מִן-כָּל-בִּרְכָתָא, שִׁירָתָא, תִּשְׁבְּחָתָא וְנֶחָמָתָא דַאֲמִירָן בְּעָלְמָא,
וְאִמְרוּ אָמֵן. \[אמן\]</span>

<span dir="rtl">\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*</span>

<span dir="rtl">יְהֵא שְׁלָמָא רַבָּא מִן שְׁמַיָּא וְחַיִּים עָלֵינוּ וְעַל כָּל יִשְׂרָאֵל וְאִמְרוּ אָמֵן.
\[אמן\]</span>

<span dir="rtl">עֹשֶׂה שָׁלוֹם בִּמְרוֹמָיו, הוּא בְּרַחֲמָיו יַעֲשֶׂה שָׁלוֹם עָלֵינוּ, וְעַל כָּל-עַמּוֹ
יִשְׂרָאֵל, וְאִמְרוּ אָמֵן. \[אמן\]</span>

3\.

<span dir="rtl">הנוסח הספרדי שונה במעט.</span>

<span dir="rtl">הנוסח התימני שונה במידה רבה.</span>

<span dir="rtl">אין טעם כאן, להתייחס לנוסחי העדות, אבל כן נזכיר את סוגי
"הקדיש".</span>

<span dir="rtl">החלק הראשון עד הקו \*\*\*\*\*\*, נקרא "חצי קדיש", והוא
מופיע פעמים רבות בתפילות.</span>

<span dir="rtl">בעיקר הוא מפריד בין תפילה לתפילה, תפילה לקריאה בתורה
וכד'.</span>

<span dir="rtl">בדרך כלל נאמר על ידי הש"ץ (החזן), והקהל עומד.</span>

<span dir="rtl">כל סוגי ה"קדיש" מכילים את "חצי הקדיש".</span>

<span dir="rtl">"קדיש תתקבל" ("קדיש שלם") יש בו תוספות, והוא נאמר אחרי
תפילת העמידה (שהיא מרכז התפילה בשחרית, מנחה וערבית).</span>

<span dir="rtl">"קדיש דרבנן" גם הוא שונה, והוא לא נאמר בתפילה אלא לאחר
לימוד תורה.</span>

<span dir="rtl">"קדיש גדול" נאמר אצל חלק מהעדות בסיום מסכת בתלמוד, וגם
על ידי יתומים בעת הקבורה.</span>

<span dir="rtl">העניין שלנו כאן ב"קדיש", הוא בהתפתחותו.</span>

<span dir="rtl">איך ומדוע הוא שונה מתפילות אחרות?</span>

<span dir="rtl"><u>פרופ' אביגדור שנאן דן בנושא במאמר שניתן למצוא באתר
הספריה הלאומית:</u></span>

<https://www.nli.org.il/he/discover/music/jewish-music/piyut/articles/introductions/prayers/kadish-introduction>

<span dir="rtl">כמה עובדות מתמיהות ב"קדיש".</span>

<span dir="rtl">ראשונה, למרות השינויים בין "הקדישים" השונים, יש להם בסיס
משותף, ואילו המשימות שהן ממלאים שונות לחלוטין.</span>

<span dir="rtl">עובדה שנייה יוצאת דופן היא, שהקדיש רובו בארמית. כל
התפילות בסידור התפילה כתובות בשפה העברית, שהרי היא שפת הקודש.</span>

<span dir="rtl">עובדה שלישית, שם האלוהות לא נזכר בקדיש. לא יהוה, וגם לא
אלוהים. המכסימום "שמה דקדשא בריך הוא". "שמה רבה" (שמו הגדול). "עושה שלום
במרומיו". כנגד זה, בתפילת שמונה עשרה, ה' מוזכר פעמים רבות, וכן בכל
התפילות כמעט.</span>

<span dir="rtl">ועובדה רביעית אין בשום תפילה אחרת הפנייה: "אמרו
אמן".</span>

<span dir="rtl">(ואני מוסיף, שאם מדובר על קדיש יתום, התוכן לא שייך
לעניין... הוא לא עוסק בנפטר, ולא ביתום)</span>

<span dir="rtl">הכותב מנסה לענות על תמיהות אלו דרך ההיסטוריה של הקדיש,
שהיא לא ברורה, ונתונה למחקר.</span>

<span dir="rtl">במקרא אין יסוד לקדיש, מלבד ביטוי אחד בספר דניאל, "להווי
שמיה די אלהא מברך מן עלמא ועד עלמא".</span>

<span dir="rtl">אך מובהקת יותר התעלמות מהקדיש במשנה, שאז כבר קיים שלד
התפילות, שחוברו ביבנה או אפילו קודם.</span>

<span dir="rtl">הקטע הבא מדגים זאת:</span>

<span dir="rtl"><u>משנה מסכת מגילה פרק ד</u></span>

<span dir="rtl">(ג) אֵין פּוֹרְסִין אֶת שְׁמַע, וְאֵין עוֹבְרִין לִפְנֵי הַתֵּבָה, וְאֵין
נוֹשְׂאִין אֶת כַּפֵּיהֶם, וְאֵין קוֹרִין בַּתּוֹרָה, וְאֵין מַפְטִירִין בַּנָּבִיא, וְאֵין עוֹשִׂין מַעֲמָד
וּמוֹשָׁב, וְאֵין אוֹמְרִים בִּרְכַּת אֲבֵלִים וְתַנְחוּמֵי אֲבֵלִים וּבִרְכַּת חֲתָנִים, וְאֵין מְזַמְּנִין
בַּשֵּׁם, פָּחוֹת מֵעֲשָׂרָה.</span>

<span dir="rtl">המשנה מונה מתי נדרש מניין, והקדיש לא נזכר כלל.</span>

<span dir="rtl">(על תפילת שמונה עשרה, מרכז התפילות, דנים כבר חכמי יבנה
במאה הראשונה לספירה).</span>

<span dir="rtl">יש חוקרים המשערים שהיה קיום לקדיש במאה הראשונה, דווקא
דרך הברית החדשה.</span>

<span dir="rtl">ישו מציע תפילת יחיד בביתו, שתרגומה מיוונית לארמית הוא
בערך:</span>

<span dir="rtl">"אבונא דבשמיא, יתקדש שמך, תאתי מלכות, יעבד רעותך בארעא
כבשמיא" כלומר:</span>

<span dir="rtl">אבינו שבשמים, יתקדש שמך, תבוא מלכותך ייעשה רצונך בשמים
כבארץ.</span>

<span dir="rtl">בתלמוד בבלי, מוזכר סיפור המרמז על הקדיש (לא קדיש
יתום!):</span>

<span dir="rtl"><u>תלמוד בבלי מסכת ברכות דף ג/א</u></span>

<span dir="rtl">תניא אמר רבי יוסי: פעם אחת הייתי מהלך בדרך, ונכנסתי
לחורבה אחת מחורבות ירושלים להתפלל. בא אליהו זכור לטוב ושמר לי על הפתח
(והמתין לי) עד שסיימתי תפלתי. לאחר שסיימתי תפלתי אמר לי שלום עליך רבי.
ואמרתי לו שלום עליך רבי ומורי. ואמר לי, בני, מפני מה נכנסת לחורבה זו?
אמרתי לו להתפלל .....</span>

<span dir="rtl">ואמר לי, בני, מה קול שמעת בחורבה זו? ואמרתי לו, שמעתי בת
קול שמנהמת כיונה ואומרת אוי לבנים שבעונותיהם החרבתי את ביתי ושרפתי את
היכלי והגליתים לבין האומות.</span>

<span dir="rtl">ואמר לי, חייך וחיי ראשך, לא שעה זו בלבד אומרת כך אלא בכל
יום ויום שלש פעמים אומרת כך. ולא זו בלבד, אלא בשעה שישראל נכנסין לבתי
כנסיות ולבתי מדרשות ועונין **"יהא שמיה הגדול מבורך**" הקדוש ברוך הוא
מנענע ראשו ואומר אשרי המלך שמקלסין אותו בביתו כך. מה לו לאב שהגלה את
בניו ואוי להם לבנים שגלו מעל שולחן אביהם.</span>

<span dir="rtl">ונראה כאילו "יהא שמיה רבא מבורך" (תחילת הקדיש) נאמר
תדיר. אך ההוכחה מכאן, שהקדיש ממש נאמר, קלושה.</span>

<span dir="rtl">אביגדור שנאן, מנסה להראות שראשיתו של הקדיש, אינו בתוך
התפילה, אלא כאשר שומעים דברי אגדה מהחכם. הוא מביא מדרש מילקוט שמעוני
המתאים לכך, אבל, ילקוט שמעוני הוא מדרש מאוחר, ואין לדעת ממתי המדרש
הבא:</span>

<span dir="rtl"><u>ילקוט שמעוני כתובים ילקוט שמעוני על משלי פרק יד רמז
תתקנא</u></span>

<span dir="rtl">א"ר סימון: אימתי מתעלה שמו של הקב"ה בעולמו, בשעה שישראל
נאספין לבתי כנסיות ולבתי מדרשות ונותנין שבח וגדולה להקב"ה, וא"ר ישמעאל,
באותה שעה **כששומעין הגדה מפי חכם** ואחר כך עונין **אמן יהא שמיה רבא
מברך** באותה שעה הקב"ה שמח ואומר למלאכי השרת, בואו וראו עם שיצרתי לי כמה
הם משבחין אותי...</span>

<span dir="rtl">לא רק מכאן נובעת מסקנה זו, שהקדיש מקורו מחוץ לתפילות
הפורמליות, אלא במפגשי שמיעת אגדות, אלא גם מהעובדה, שבאגדות, בניגוד
לתפילות, חכמים נמנעים מהזכרת השם המפורש, ומסתפקים בתיאוריו כמו "הקדוש
ברוך הוא", "מי שאמר והיה עולם" וכו'. גם הביטוי "אמרו אמן" מתאים לדרשה,
שבניגוד לתפילה אינה נוסח קבוע ומוכר, ולכן הדרשן מנחה את הקהל מתי לומר
אמן.</span>

<span dir="rtl">מכל אלה מקובל היום שהקדיש לא נוצר על ידי התנאים שחיברו
את התפילות, אלא בהקשר של דרשה בציבור.</span>

<span dir="rtl">זה מסביר את שפתו הארמית, את היעדר השם המפורש, ואת הביטוי
"אמרו אמן".</span>

<span dir="rtl">ב"מסכת סופרים" חיבור מהמאה השישית או השביעית (ראשית
תקופת הגאונים" כבר נמנים שלושה תפקידים לקדיש ("חצי קדיש", "קדיש דרבנן",
"קדיש שלם"), אך לא קדיש יתום. למשל:</span>

<span dir="rtl"><u>מסכת סופרים פרק עשירי</u></span>

<span dir="rtl">... ובמקום שיש שם תשעה או עשרה ששמעו בין 'ברכו' בין
'קדיש' ולאחר התפלה, עומד אחד מאלו ויאמר 'ברכו' או 'קדיש' וענו
אחריו....</span>

<span dir="rtl">כך גם בסידור של ר' עמרם גאון, סידור התפילה הראשון הידוע,
במאה התשיעית.</span>

<span dir="rtl">בסידור שכתב ר' סעדיה גאון, במאה העשירית, קיימת
הערה:</span>

<span dir="rtl">"ישנם אנשים שאומרים קדיש אחרי קבורת המת, ואין זה מן
העיקר"</span>

<span dir="rtl">וכוונתו שהוא לא רואה בעין יפה מנהג זה.</span>

<span dir="rtl">אך במאה העשירית "ישנם אנשים", כלומר שהמנהג מתחיל "לתפוס
תאוצה".</span>

<span dir="rtl">רק באלף השני, כנראה, בתקופת מסעי הצלב והפרעות הנוראות
ביהודי אשכנז, התפשט המנהג, בניסיונות הנואשים להצדיק את הדין. דווקא
"יתגדל וישתבח".</span>

<span dir="rtl">הקבלה שמתחילה להתפתח, ועוסקת רבות בנשמות ובדרך שהן עושות
בין שמים וארץ, הוסיפה וחיזקה מנהג זה, וקישרה אותו עם המושג "עליית
נשמה".</span>

<span dir="rtl">ר' יצחק מווינה, נפטר ב 1250, כותב בספרו "אור
זרוע":</span>

"<span dir="rtl">בצרפת ראיתי שאין מקפידים על כך מי שיאמר קדיש, אם נער
יתום או נער שיש לו אב ואם, אבל כמנהגנו \[=שילד יתום הוא האומר קדיש\]
מסתבר משום מעשה שהיה</span>".

<span dir="rtl">ומכאן שהמנהג היה קיים כבר, אך הקדיש לאו דווקא נאמר על
ידי היתום.</span>

<span dir="rtl">לראייה שהיתום הוא החייב בקדיש הוא מביא סיפור:</span>

<span dir="rtl">רבי עקיבא, אשר ראה אדם ערום ושחור כפחם רץ, וחבילה של
עצים על ראשו. רבי עקיבא שאל מי הוא ומדוע הוא עושה מה שהוא עושה. האיש ענה
שהוא למעשה כבר אדם מת, אשר נגזר עליו להישרף בגיהינום, ויום יום הוא הולך
לחטוב עצים כדי שיישרף בהם. כששאל אותו רבי עקיבא אם ישנה דרך לשחרר אותו
מייסוריו, והאיש מגלה כי לוּ היה לו בן העומד בקהל ואומר "ברכו את ה'
המבורך", והקהל משיב ב"ברוך ה' מבורך לעולם ועד", או אומר "יתגדל ויתקדש",
והציבור משיב ב"יהא שמיה רבא מברך", מיד יתירו אותו מייסוריו.</span>

<span dir="rtl">ההמשך ברור וצפוי. רבי עקיבא מצא שלאותו אדם אכן היה בן,
אלא שהוא מעולם לא למד תורה ואף לא נימול. רבי עקיבא קיבל על עצמו לטפל
בילד ולחנכו. לאחר כמה שנים עמד הנער בבית הכנסת, ולאחר שאמר "יתגדל
ויתקדש" והציבור השיב לו כראוי, התירו את המת מן הפורענות.</span>

<span dir="rtl">זה בא אל רבי עקיבא בחלום והודה לו על מה שעשה
למענו.</span>

<span dir="rtl">והלקח ברור: יתום האומר קדיש מסייע לנפשם המעונה של הוריו
להיגאל מייסוריהם בעולם הבא</span>.

<span dir="rtl">כך או כך, אחרי 1200 בערך השתרש מנהג "קדיש יתום".</span>

<span dir="rtl">במשך הזמן הפך כמעט הלכה של ממש. וכל רב יסביר ויזהיר, מתי
וכמה ואיך, יאמר היתום קדיש על הוריו.</span>

<span dir="rtl">כמה דברים מוסיפה שרה חבשוש במאמרה:</span>

<u><span dir="rtl">נימוקים הגותיים למנהג קדיש יתום והשפעתם על עיצובו,
שרה חבשוש, מחקרי ירושלים במחשבת ישראל, תשפ"א.</span> JSTOR</u>

<span dir="rtl">... המקור הקדום ביותר הוא לכאורה דברי ר' אלעזר מוורמייזא
(1165-1240) שתיאר כמנהג קיים את אמירת הקדיש על ידי יתום **בשבתות**:
"והיתום אומר קדיש אחר אילו פסוקי התורה, ויציל את אביו מדין תפתה כדאיתא
במדרש ויכניסהו לגן עדן"...</span>

<span dir="rtl">במקור נוסף מתוך כתב יד של "ספר חסידים" המסביר מדוע זמנו
של קדיש יתום הוא מוצאי שבת...</span>

<span dir="rtl">המחבר תיאר מציאות בה גיהנום שובת בשבת, ולקראת חזרת
החוטאים אליו, מתפלל הבן על הוריו כדי להקל מדינם...</span>

<span dir="rtl"><u>ר' אהרן הכהן לקראת 1300:</u></span>

<span dir="rtl">ותקנו לומר קדיש על מה שנמצא באגדה פעם אחת פגע ר' פלוני
במת אחד שהיה מקושש עצים ונושאן על כתפו. אמר לו: בני, למה לך? אמר לו:
רבי, ככה משפטי כל הימים להביא באש של גיהנם להיות נדון בה. אמר לו: ואין
מי שיוכל להצילך מן הצער הגדול הזה? אמר לו: אין, מי שיצילני אם לא שיאמר
בני קדיש או יפטור בנביא לכבוד השם בעבורי...</span>

<span dir="rtl">זה מצליח כמובן,</span>

<span dir="rtl">.... ועל זה פשט המנהג, לומר בנו של מת קדיש בתרא כל י"ב
חדש, וגם להפטיר בנביא. ויש מתפללין בכל מוצאי שבת תפלת ערבית, **לפי
שבאותה שעה חוזרין הרשעים לגיהנם ששבתו בשבת ואפשר שיגן עליהם אותה תפלה
וכן יהי רצון."**</span>

<span dir="rtl">רבנים אחרים אומרים שיש לומר קדיש רק 11 חודשים, כדי שלא
ישתמע שהיתום מעיד על אביו שהוא רשע.</span>

<span dir="rtl">וחכמים מערים שונות מעידים על מנהגים שונים.</span>

<span dir="rtl">רדיפות היהודים במאות ה-14 הגדילו את העיסוק בנושא.</span>

<span dir="rtl">בספרד היו יתומים שנהגו לומר קדיש במשך שנת האבל אך הצידוק
האגדתי של כפרת חטאי האב היה פחות מפורסם.</span>

<span dir="rtl">במחצית הראשונה של המאה ה-16 כבר היה המנהג של אמירת קדיש
יתום שנה אחת אחרי האבל, מקובל בקהילות הספרדיות. וקבלת האר"י גם משחררת את
הקיצור של החודש האחרון ואילוצים אחרים.</span>

<span dir="rtl">ר' חיים ויטאל, מצטט את האר"י הקדוש, שהוא קצת יותר
אופטימי לגבי הורינו:</span>

<span dir="rtl">"... שטוב לומר הקדיש הזה על מיתת אביו ואמו, כל השנה
כולה, אפילו בשבתות ויום טוב. לפי שאין הטעם כפי מה שחושבים המון העם,
שמועיל להציל נפש המת מדינא של גיהנם לבד, כי הנה יש תועלת א', והוא
להכניסו לגן עדן, ולעלות ממדרגה למדרגה..."</span>

<span dir="rtl">ועל פי שני הנימוקים הישן, של שחרור מהגיהנום, שמעלה חשש
כאילו רואים את הנפטר כרשע, וזה של האר"י של קידום מדרגות בגן עדן, שמאפשר
גמישות גדולה יותר, המשיכו רבנים לדון במועדים המתאימים לקדיש יתום.</span>

<span dir="rtl">והיום, הנשים תובעות שוויון.</span>

<span dir="rtl"><u>האם לאשה מותר להגיד קדיש על הוריה? – הרב שמואל שפירא
2012</u></span>

<u><span dir="rtl">מתוך</span> YNET<span dir="rtl">, יהדות.</span></u>

<span dir="rtl">... הקדיש נחשב לדבר שבקדושה, אשר אמירתו צריכה להיות
במניין של עשרה גברים בוגרים - ככל דיני מניין. כאשר הנפטר אינו משאיר
אחריו בן, ישנן מספר אפשרויות: אם אישה נפטרה - יכול בעלה לומר אחריה את
הקדיש, או לשלם לאדם זר כדי שיאמר הקדיש</span>.

 

<span dir="rtl">שאלתך היא כאשר יש בת או בנות, האם יכולה הבת לומר קדיש
אחרי ההורים. זו שאלה, שכן הקדיש צריך להיאמר במניין של גברים, והדבר מעורר
בעיה של צניעות. שאלה זו נידונה בפוסקים</span>.

 <span dir="rtl">...</span>

<span dir="rtl">אמירת קדיש על-ידי זרע הנפטר, הוא דבר חשוב ומועיל לעילוי
נשמתו - וצריך לאמרו במניין. יש האוסרים לבנות לומר קדיש בגלל חששות
לקלקולים העלולים לצאת מהדבר, ויש שלא חששו לכך. אפשר להקל לבת שרוצה מאד
לומר קדיש, בתנאי שתאמר בחוג המשפחה, או בעזרת נשים בבית הכנסת</span>.

<span dir="rtl"><u>מאתר "קדיש יתום" במשרתת</u></span>

<span dir="rtl">בעקבות המנהג שהבן אומר קדיש על ההורים אחר מותם נולד
ב[יידיש](https://he.wikipedia.org/wiki/%D7%99%D7%99%D7%93%D7%99%D7%A9)</span> <span dir="rtl">כינוי
שמכנים הורים את בנם: "דו ביסט מיין קדיש" (יידיש: "אתה הקדיש
שלי").</span>

<span dir="rtl">אבל, מה שנובע מכך, כנראה בכל העדות, שיהודים שמחים יותר
כשנולד בן, לפחות אחד...</span>

<span dir="rtl">ובית חב"ד רחובות, משתמש במשרתת לעזור לנזקקים:</span>

<span dir="rtl">מנהג ישראל, לומר קדיש יתום וקדיש דרבנן בכל תפילות היום,
במשך 11 חודש אחר הפטירה. וביום השנה (יארצייט, אזכרה) בכל שנה
ושנה</span>.

- <span dir="rtl">נוסח [קדיש
  יתום](https://www.chabadrehovot.co.il/Article.asp?AID=619386).....</span>

-  [<span dir="rtl">קדיש
  דרבנן</span>](https://www.chabadrehovot.co.il/Article.asp?AID=619387),<span dir="rtl">.....</span>

- <span dir="rtl">**לחישוב יום הפטירה** [**לחץ
  כאן**](http://www.chabadrehovot.co.il/calendar/yahrtzeit.htm).....</span>

<span dir="rtl">מידע נוסף על [קדיש יתום](http://kadishyatom.net/)</span>

**<span dir="rtl">באם אין ביכולתך לומר את הקדיש, תוכל לפנות אלינו, ואנו
נאמר עבורך (תמורת תשלום סימלי) את הקדיש והמשניות לעילוי נשמת
הנפטר</span>.**

<span dir="rtl">לפרטים פנה אל
 הרב</span> **<span dir="rtl">יחזקאל</span> -** 054-727-7086  
<span dir="rtl">או באימייל </span><news@chabadrehovot.co.il>.

<span dir="rtl">או מלא את פרטיך בטופס
באתר [קדיש](https://kadishyatom.net/%D7%A2%D7%96%D7%A8%D7%94-%D7%91%D7%90%D7%9E%D7%99%D7%A8%D7%AA-%D7%A7%D7%93%D7%99%D7%A9-%D7%99%D7%AA%D7%95%D7%9D/)</span>

 

<span dir="rtl">אבל אנחנו, חינם אין כסף, נקרא את עגנון, "אחרי מטתם של
הרוגי ארץ ישראל", עם פירוש נחמד שלו לקשר בין נוסח הקדיש ובין השימוש
בו.</span>

<span dir="rtl">די אקטואלי.</span>

<img src="י. התפתחויות בהלכה - הקדיש/media/image1.jpeg"
style="width:5.09905in;height:10.89964in" alt="חסימת תמונה" />

<span dir="rtl">עגנון מרשים מאוד.</span>

<span dir="rtl">אבל לא נתאפק ונציץ גם בספר הבדיחה והחידוד...</span>

<span dir="rtl"><u>השימוש ב"קדיש" ככינוי לבן הבכור:</u></span>

<span dir="rtl">עשיר אחד מעשירי העיר היה מחלל שבת בפרהסיה</span>.  
<span dir="rtl">הוכיחו הרב ואמר לו</span>:  
<span dir="rtl">איזהו ישראל מומר? "זה המחלל שבתות בפרהסיה".</span>  
<span dir="rtl">ענה העשיר עזות</span>:  
<span dir="rtl">רבי, לא מפיך אני חי</span>.  
<span dir="rtl">לימים ראה הרב לאותו עשיר מטייל בשבת ברחוב וסיגרה בפיו
וכלב רץ לפניו. רמז הרב כלפי הכלב ואמר לו לעבריין</span>:  
<span dir="rtl">רואה אני, שאתה תזכה ל"קדיש" חשוב יותר מ"קדישו" של
אביך</span>...

<span dir="rtl"><u>וכמובן, בעיית הזוגיות</u></span>

<span dir="rtl">ההוא שמת לו אביו ואמר עליו קדיש אחד-עשר חודש,
כנהוג.</span>

<span dir="rtl">לימים מתה גם אמו, ולא אמר עליה קדיש אפילו יום
אחד</span>.

<span dir="rtl">אמרו לו</span>:

<span dir="rtl">כשם שאדם חייב בכבוד אביו, כך הוא חייב גם בכבוד
אמו</span>.

<span dir="rtl">החזיר הוא</span>:

<span dir="rtl">על עמלי אני חס. אחד-עשר חודש טרחתי ועמלתי עד שהעליתי את
אבא לגן-עדן; עכשיו, שאעלה גם את אמא לשם, מיד יימצא הוא בגיהנום</span>...

<span dir="rtl">ואם הקדיש עוזר או לא עוזר, הרי, כנראה, אינו
מזיק....</span>
