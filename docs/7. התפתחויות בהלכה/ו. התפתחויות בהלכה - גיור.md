<span dir="rtl"><u>התפתחויות בהלכה – גיור</u></span>

<span dir="rtl">תמיד היו גרים בישראל, וכמו שרבים עזבו את עם ישראל, רבים
הצטרפו אליו. אבל הדרך שבה הצטרפו נכרים לעם ישראל, השתנתה במשך הדורות,
וניתן לומר שהפכה מדרך עממית, למימסדית, ולבסוף לפוליטית.</span>

<span dir="rtl">הצטרפות לעם ישראל קיימת כבר בסיפורי המקרא. בין שהמסופר
מעיד על אמת היסטורית ובין שהוא בידיוני, אפשר לראות בו את הערכים של תקופת
כתיבתו, ואפילו את המציאות אז.</span>

<span dir="rtl">"המתגיירת" המפורסמת במקרא היא כמובן רות המואביה. ספר
שנכתב, כנראה בימי הבית השני.</span>

<span dir="rtl"><u>ספר רות פרק א</u></span>

<span dir="rtl">(טז) וַתֹּאמֶר רוּת אַל תִּפְגְּעִי בִי לְעָזְבֵךְ לָשׁוּב מֵאַחֲרָיִךְ כִּי אֶל אֲשֶׁר
תֵּלְכִי אֵלֵךְ וּבַאֲשֶׁר תָּלִינִי אָלִין עַמֵּךְ עַמִּי וֵאלֹהַיִךְ אֱלֹהָי:</span>

<span dir="rtl">(יז) בַּאֲשֶׁר תָּמוּתִי אָמוּת וְשָׁם אֶקָּבֵר כֹּה יַעֲשֶׂה יְהֹוָה לִי וְכֹה יֹסִיף
כִּי הַמָּוֶת יַפְרִיד בֵּינִי וּבֵינֵךְ:</span>

<span dir="rtl">ההחלטה של רות להצטרף לעם ישראל היא סובייקטיבית, נובעת
מסיבות אישיות, ולא נראה שמישהו "מהזקנים" מתייחס לכך, כשאלָה הדורשת
התערבות של "המימסד". הם מברכים אותה לנישואיה ותו לא (למעשה, מברכים את
בועז על נישואיו איתה).</span>

<span dir="rtl"><u>ספר רות פרק ד</u></span>

<span dir="rtl">(יא) וַיֹּאמְרוּ כָּל הָעָם אֲשֶׁר בַּשַּׁעַר וְהַזְּקֵנִים, עֵדִים. יִתֵּן יְהֹוָה אֶת
הָאִשָּׁה הַבָּאָה אֶל בֵּיתֶךָ כְּרָחֵל וּכְלֵאָה אֲשֶׁר בָּנוּ שְׁתֵּיהֶם אֶת בֵּית יִשְׂרָאֵל וַעֲשֵׂה חַיִל בְּאֶפְרָתָה
וּקְרָא שֵׁם בְּבֵית לָחֶם:</span>

<span dir="rtl">כל העם, הזקנים, העדים, כולם מברכים על הזיווג, אך לא
מתייחסים כלל לגיור.</span>

<span dir="rtl">ומכיוון הפוך לחלוטין, בתחילת ימי בית שני, אנחנו קוראים
על גירוש נשים נוכריות, וילדיהן, על ידי עזרא ונחמיה. האופציה של גיור לא
נזכרת כלל. ההשתייכות היא אתנית, לאומית, לא רוצים זרים, למרות שהן, מן
הסתם, רוצות, או לא מתייחסות כלל לנושא.</span>

<span dir="rtl"><u>ספר עזרא פרק י</u></span>

<span dir="rtl">(י) וַיָּקָם עֶזְרָא הַכֹּהֵן וַיֹּאמֶר אֲלֵהֶם אַתֶּם מְעַלְתֶּם וַתָּשִׁיבוּ נָשִׁים
נָכְרִיּוֹת לְהוֹסִיף עַל אַשְׁמַת יִשְׂרָאֵל:</span>

<span dir="rtl">(יא) וְעַתָּה תְּנוּ תוֹדָה לַיהֹוָה אֱלֹהֵי אֲבֹתֵיכֶם וַעֲשׂוּ רְצוֹנוֹ וְהִבָּדְלוּ
מֵעַמֵּי הָאָרֶץ וּמִן הַנָּשִׁים הַנָּכְרִיּוֹת:</span>

<span dir="rtl">(יב) וַיַּעְנוּ כָל הַקָּהָל וַיֹּאמְרוּ קוֹל גָּדוֹל **כֵּן כִּדְבָרְיךָ עָלֵינוּ
לַעֲשׂוֹת**:</span>

<span dir="rtl">לראשונה מופיע המושג "להתייהד" בסיפור מגילת אסתר, שמן
הסתם נכתב באמצע ימי הבית השני.</span>

<span dir="rtl"><u>ספר אסתר פרק ח</u></span>

<span dir="rtl">(יז) וּבְכָל מְדִינָה וּמְדִינָה וּבְכָל עִיר וָעִיר מְקוֹם אֲשֶׁר דְּבַר הַמֶּלֶךְ
וְדָתוֹ מַגִּיעַ שִׂמְחָה וְשָׂשׂוֹן לַיְּהוּדִים מִשְׁתֶּה וְיוֹם טוֹב וְרַבִּים מֵעַמֵּי הָאָרֶץ **מִתְיַהֲדִים**
כִּי נָפַל פַּחַד הַיְּהוּדִים עֲלֵיהֶם:</span>

<span dir="rtl">כל הגיורים, ואנטי-גיורים שנמנו עד כה לא היו מקובלים על
חז"ל לאחר החורבן. אבל גיורים על ידי הפחדה, בהחלט היו מקובלים על
החשמונאים לפני סוף ימי הבית השני.</span>

<u><span dir="rtl">יוסף בן מתתיהו על גיור האדומים (קדמוניות היהודים יג,
258-257)</span>.</u>

<span dir="rtl">הורקנוס \[יוחנן הורקנוס בן שמעון החשמונאי\] לכד את אדורה
(אדוריים) ומרישה, ערי אידומאיה (אדום), ולאחר הַכניעו את כל האדומים **התיר
להם להישאר בארץ (בארצם) אם יימולו את מבושיהם ויאבו להשתמש בחוקי
היהודים**. בשל דבקותם בארץ אבותיהם האדומים נכנעו למילה ולהפיכת אורח
חייהם האחר, זהה לזה של היהודים. מאותו זמן ואילך היו הם ליהודים.</span>

<span dir="rtl">ואמנם האדומים משתתפים אפילו במרד הגדול נגד הרומאים, אם
כי הם עדיין ידועים כאדומים. אחרי החורבן הם לא נזכרים כישות שונה.</span>

<span dir="rtl"><u>מאשר זאת, בלי פירוט, סטראבון (גיאוגרף יווני, נפטר
בשנת 21 לספירה, ספרו "גיאוגרפיה" שרד).</u></span>

<span dir="rtl">האדומים הם נבטים שגלו מארצם בגלל מרד ונתחברו אל היהודים
והשתתפו עמהם</span>

<span dir="rtl">באותם החוקים עצמם.</span>

<u><span dir="rtl">בהמשך מספר יוסף בן מתתיהו על מלחמתו של יהודה
אריסטובלוס בנו של יוחנן הורקנוס נגד היטורים (קדמוניות היהודים</span>,
<span dir="rtl">ספר שלושה עשר</span>,
<span dir="rtl">י</span>"<span dir="rtl">א</span>,
<span dir="rtl">ג</span> 138-133 .<span dir="rtl">)</span></u>

<span dir="rtl">הוא נלחם ביטורים וסיפח חלק גדול של ארצם ליהודה והכריח את
התושבים,</span>

<span dir="rtl">אם רצונם להישאר בארץ, להימול ולחיות לפי חוקי
היהודים.</span>

<span dir="rtl">צריך להדגיש שהמושג "גר" המקראי, משתנה אצל חז"ל.</span>

<span dir="rtl">במקרא, הגר הוא אדם זר המתגורר בכפר או בעיר או בשבט
"שלנו", והוא בדרך כלל חסר רכוש, ודאי חסר אדמה, וזקוק לצדקה.</span>

<span dir="rtl">ספרות חז"ל מבחינה בין "גר צדק", שהוא הממיר את דתו לדת
ישראל, ובין "גר תושב" שהוא קרוב לגר המקראי, אבל גם ממנו יש דרישות דתיות
מסוימות, אחרת הוא בכלל אויב.</span>

<span dir="rtl">סתם "גר" בספרות חז"ל הוא גר צדק. זו הסיבה, עד היום ליחס
רע כלפי פליטים ומהגרים מצד המימסד הדתי בארץ, בניגוד מוחלט לציוויים
בתורה. שינוי משמעות המילה "גר" מאפשרת זו מפני שהם אינם גרי צדק שצריך
לנהוג איתם יפה, על פי המקרא. הם "גר תושב" שכלפיו כבר קיימים החוקים שקבעו
חז"ל.</span>

<span dir="rtl">המושג "התגיירות" גם הוא מתקופת חז"ל.</span>

<span dir="rtl">חלק מאגדות חז"ל עוד מספרות על גיור עממי, אך כבר קשור
בלימוד התורה, ונעשה על ידי החכם. כלומר, הגיור הוא חיצוני לאדם, ונעשה על
ידי מישהו המוסמך לגייר. למשל האגדה הידועה על הלל מול שמאי.</span>

<span dir="rtl"><u>תלמוד בבלי מסכת שבת דף לא/א</u></span>

<span dir="rtl">מעשה בנכרי אחד שבא לפני שמאי אמר לו, גיירני על מנת
שתלמדני כל התורה כולה כשאני עומד על רגל אחת דחפו באמת הבנין שבידו. בא
לפני הלל, גייריה. אמר לו דעלך סני לחברך לא תעביד זו היא כל התורה כולה
ואידך פירושה הוא זיל גמור:</span>

<span dir="rtl">קיימים חילוקי דעות לגבי הגיור.</span>

<span dir="rtl">כך במשנה, הגיור תלוי כבר בהסכמת החכמים, אבל הכללים,
כנראה, עדיין לא ברורים. הנה למשל ויכוח, אולי תיאורטי לחלוטין, אך מעיד על
העמימות בנושא.</span>

<span dir="rtl"><u>משנה מסכת ידים פרק ד</u></span>

<span dir="rtl">בּוֹ בַיּוֹם בָּא יְהוּדָה **גֵּר עַמּוֹנִי** וְעָמַד לִפְנֵיהֶן בְּבֵית הַמִּדְרָשׁ.
אָמַר לָהֶם, מָה אֲנִי לָבוֹא בַקָּהָל. \[להיות חלק לגיטימי מהקהילה, ובפרט, להקים
משפחה\] אָמַר לוֹ רַבָּן גַּמְלִיאֵל, אָסוּר אָתָּה. אָמַר לוֹ רַבִּי יְהוֹשֻׁעַ, מֻתָּר אָתָּה. אָמַר לוֹ
רַבָּן גַּמְלִיאֵל, הַכָּתוּב אוֹמֵר (דברים כג), לֹא יָבֹא עַמּוֹנִי וּמוֹאָבִי בִּקְהַל ה' גַּם דּוֹר
עֲשִׂירִי וְגוֹ'. אָמַר לוֹ רַבִּי יְהוֹשֻׁעַ, וְכִי עַמּוֹנִים וּמוֹאָבִים בִּמְקוֹמָן הֵן? כְּבָר עָלָה
סַנְחֵרִיב מֶלֶךְ אַשּׁוּר וּבִלְבֵּל אֶת כָּל הָאֻמּוֹת, שֶׁנֶּאֱמַר (ישעיה י), וְאָסִיר גְּבֻלוֹת עַמִּים
וַעֲתוּדוֹתֵיהֶם שׁוֹשֵׂתִי וְאוֹרִיד כַּבִּיר יוֹשְׁבִים. אָמַר לוֹ רַבָּן גַּמְלִיאֵל, הַכָּתוּב אוֹמֵר
(ירמיה מט), וְאַחֲרֵי כֵן אָשִׁיב אֶת שְׁבוּת בְּנֵי עַמּוֹן, וּכְבָר חָזְרוּ. אָמַר לוֹ רַבִּי יְהוֹשֻׁעַ,
הַכָּתוּב אוֹמֵר (עמוס ט), וְשַׁבְתִּי אֶת שְׁבוּת עַמִּי יִשְׂרָאֵל (וִיהוּדָה), וַעֲדַיִן לֹא
שָׁבוּ.</span>

**<span dir="rtl">הִתִּירוּהוּ לָבוֹא בַקָּהָל:</span>**

<span dir="rtl">אבל, יש כבר פרשיות בתלמוד שמעידות על מיסוד תהליך
הגיור.</span>

<span dir="rtl"><u>תלמוד בבלי מסכת יבמות דף מז/א</u></span>

<span dir="rtl">גר שבא להתגייר בזמן הזה, אומרים לו: מה ראית שבאת
להתגייר? אי אתה יודע שישראל בזמן הזה דוויים דחופים סחופים ומטורפין,
ויסורין באין עליהם?</span>

<span dir="rtl">אם אומר יודע אני, ואיני כדאי, **מקבלין אותו מיד**,
ומודיעין אותו מקצת מצות קלות ומקצת מצות חמורות, ומודיעין אותו עון לקט
שכחה ופאה ומעשר עני, ומודיעין אותו ענשן של מצות.</span>

<span dir="rtl">אומרים לו: הוי יודע שעד שלא באת למדה זו, אכלת חֵלב אי אתה
ענוש כרת, חללת שבת אי אתה ענוש סקילה, ועכשיו אכלת חֵלב ענוש כרת, חללת שבת
ענוש סקילה.</span>

<span dir="rtl">וכשם שמודיעין אותו ענשן של מצות כך מודיעין אותו מתן
שכרן. אומרים לו: הוי יודע שהעולם הבא אינו עשוי אלא לצדיקים, וישראל בזמן
הזה אינם יכולים לקבל לא רוב טובה ולא רוב פורענות.</span>

<span dir="rtl">**ואין מרבין עליו ואין מדקדקין עליו**. קיבל – מלין אותו
מיד. ... נתרפא – מטבילין אותו מיד. ושני ת"ח עומדים על גביו ומודיעין אותו
מקצת מצות קלות ומקצת מצות חמורות. טבל ועלה **הרי הוא כישראל לכל
דבריו.**</span>

<span dir="rtl">אשה, נשים מושיבות אותה במים עד צוארה, ושני ת"ח עומדים לה
מבחוץ ומודיעין אותה מקצת מצות קלות ומקצת מצות חמורות.</span>

<span dir="rtl">צריך לשים לגב, שהטקס הוא שעושה את הנכרי ליהודי, לא
המצוות ולא קיומן. כחלק מהטקס הוא שומע דברים על חובותיו, אבל לא מגיב.
אגב, דומה לנצרות ששם הטבילה בטקס מתאים הופכת אדם לנוצרי.</span>

<span dir="rtl">חז"ל מתקנים גם את העבר, למשל את מגילת רות.... נעמי
מגיירת את רות. דוגמא לשיטת האגדה לייצר אחידות בהלכה, כביכול, במשך כל
הדורות.</span>

<span dir="rtl"><u>תלמוד בבלי מסכת יבמות דף מז/ב</u></span>

<span dir="rtl">אמר רבי אלעזר: מאי קראה דכתיב ותרא כי מתאמצת היא ללכת
אתה, ותחדל לדבר אליה? אמרה לה: אסיר לן תחום שבת.</span>

<span dir="rtl">–באשר תלכי אלך.</span>

<span dir="rtl">–אסיר לן יחוד.</span>

<span dir="rtl">–באשר תליני אלין.</span>

<span dir="rtl">–מפקדינן שש מאות וי"ג מצות.</span>

<span dir="rtl">–עמך עמי.</span>

<span dir="rtl">–אסיר לן עבודת כוכבים.</span>

<span dir="rtl">–ואלהיך אלהי.</span>

<span dir="rtl">–ארבע מיתות נמסרו לב"ד.</span>

<span dir="rtl">–באשר תמותי אמות.</span>

<span dir="rtl">–ב' קברים נמסרו לב"ד.</span>

<span dir="rtl">–ושם אקבר.</span>

<span dir="rtl">מיד... ותרא כי מתאמצת היא וגו':</span>

<span dir="rtl">כלומר, רות עברה את כל מסכת "מודיעין אותו מצוות חמורות
ומצוות קלות" וקיבלה עליה.</span>

<span dir="rtl">בתקופה הפגאנית, עד התנצרותה של רומא, הייתה השפעה גדולה
ליהדות (לפני שהנצרות זכתה בהשפעה זו). ניתן לראות בכך, אולי, משבר באמונות
הפגאניות עם התפתחות התרבות.</span>

<span dir="rtl">בשרידים מכתביו של היסטוריון רומאי בשם ולריוס מקסימוס,
מדובר על גירוש היהודים מרומא בגלל מיסיונריות, כבר ב 139 לפני
הספירה.</span>

<span dir="rtl">גם בשנת 19 לספירה, בימי טיבריוס קיסר, החליט הסנאט לגרש
את יהודי רומי, ולגייס את הצעירים לצבא ולשלחם לסרדיניה. הסיבה, התגיירות
של תושבים ברומא.</span>

<span dir="rtl">העיסוק בנושא הגר, אחרי תקופת התלמוד, בתקופת הגאונים,
בימי הבינים בכל הארצות, ועד היום הוא גדול ביותר. תמיד היו גרים.</span>

<span dir="rtl">עם זאת, בתקופת ימי הבינים, גם באיזורים הנוצריים וגם
באיזורים המוסלמים, הייתה הפרדה משמעותית בין מאמיני הדתות השונות, רוב
השנים. לא פעם המדינה אסרה על גיור.</span>

<span dir="rtl">לכן רוב הגיורים היו גיורים של עבדים ושפחות (נושא שעסקנו
בו בעבר, וראינו שנעשה על ידי הבעלים, בצורה מאוד שטחית, אך יצאו ממנו
יהודים "חוקיים" אחרי שחרורם מעבדות), היו גם גיורים אידיאולוגיים ממש אך
כנראה במספרים קטנים.</span>

<span dir="rtl">עובדיה הגר הוא אחד המפורסמים ביניהם. הוא היה כומר נוצרי
בדרום איטליה, שהתגייר בערך בשנת 1100, ונדד בארץ ישראל ומצרים. נמצאו
כתבים המיוחסים לו, כולל אוטוביוגרפיה.</span>

<span dir="rtl">ידוע מכתבו של הרמב"ם לעובדיה הגר (אבל לא בטוח שזה אותו
עובדיה...).</span>

<span dir="rtl">עובדיה שואל, אם הוא יכול לומר בתפילה "אלוהינו ואלוהי
אבותינו" (שהרי אבותיו אינם יהודים). הרמב"ם מדגיש, שהגר הוא יהודי לכל
דבר, ואברהם אבינו הוא גם אביו.</span>

<span dir="rtl">כבר בתלמוד, מוזכרת הבעיה התיאולוגית הקשה של גיור מתוך
אינטרס, ובעיקר לצורך נישואים. מותר או אסור?</span>

<span dir="rtl">במאות השנים האחרונות, עם ההשכלה ושוויון הזכויות היחסי,
השאלה מחריפה. נוספת לה השאלה, כיצד להתייחס לגר שמקבל עליו את המצוות אך
לא מקיים אותן.</span>

<span dir="rtl">הנה מאמר הסוקר את ההתפתחות. סיכום וציטוטים.</span>

<span dir="rtl"><u>"פולמוס הגיור בישראל בהקשרו האידאולוגי וההיסטורי",
אריה אדרעי, שנתון המשפט העברי, תשע"ב-תשע"ג.</u></span>

<span dir="rtl">בעשרות השנים הראשונות למדינה היו הזרמים הדתיים מאוחדים
בנושא. היום יש ויכוח בתוך הציבור הדתי.</span>

<span dir="rtl">בלט אירוע הפסילה של בית הדין הרבני הגדול, את הגיור של
הרב דרוקמן ובית דינו, ופסל למפרע את כל הגיורים שנעשו על ידו.</span>

<span dir="rtl">השאלה ההלכתית בויכוח, היא "קבלת המצוות" כחלק מתהליך
הגיור.</span>

<span dir="rtl">המקורות הקדומים עמומים בנושא זה.</span>

<span dir="rtl">בתלמוד בבלי יבמות מ"ו ע"א עדיין מצטטים ויכוח בשאלה מה
נדרש מהמתגייר:</span>

<span dir="rtl"><u>תלמוד בבלי מסכת יבמות דף מו/א</u></span>

<span dir="rtl">תנו רבנן גר שמל ולא טבל, ר"א אומר הרי זה גר, שכן מצינו
באבותינו שמלו ולא טבלו.</span>

<span dir="rtl">טבל ולא מל, ר' יהושע אומר הרי זה גר, שכן מצינו באמהות
שטבלו ולא מלו.</span>

<span dir="rtl">וחכמים אומרים טבל ולא מל, מל ולא טבל, אין גר עד שימול
ויטבול.</span>

<span dir="rtl"><u>במקור ביבמות מ"ו א'</u></span>

<span dir="rtl">הודעה על המצוות, מילה וטבילה. אך המשמעות של הודעה על
המצוות אינה ברורה. כמו כן לא ברור במקור זה מי הגוף שמנהל את הטקס.</span>

<span dir="rtl"><u>תוספתא מסכת דמאי פרק ב</u></span>

<span dir="rtl">(ה) גר שקבל עליו כל דברי התורה ונחשד על דבר אחד אפילו על
התורה כולה הרי הוא כישראל מומר: \[הערה מאוד משמעותית, אי אפשר לבטל את
יהדותו!\]</span>

<span dir="rtl">(ו) ... גר שקבל עליו כל דברי תורה חוץ מדבר אחד אין
מקבלין אותו. ר' יוסי בר' יהודה אומר. אפילו דבר קטן מדקדוקי
סופרים:</span>

<span dir="rtl">\[הקפדה מראש על ההצהרות הכרחית, אבל אחרי הטקס הוא יהודי
גם אם חטא\]</span>

<span dir="rtl">אבל הנה התייחסות לגיור תועלת.</span>

<span dir="rtl"><u>תלמוד בבלי מסכת יבמות דף כד/ב</u></span>

<span dir="rtl">אחד איש שנתגייר לשום אשה, ואחד אשה שנתגיירה לשום איש,
וכן מי שנתגייר לשום שולחן מלכים, לשום עבדי שלמה, אינן גרים – דברי ר'
נחמיה. שהיה רבי נחמיה אומר, אחד גירי אריות, ואחד גירי חלומות, ואחד גירי
מרדכי ואסתר, אינן גרים, עד שיתגיירו בזמן הזה בזמן הזה ס"ד אלא אימא כבזמן
הזה.</span>

<span dir="rtl">.... א"ר יצחק בר שמואל בר מרתא, משמיה דרב, **הלכה כדברי
האומר כולם גרים הם**.</span>

<span dir="rtl">התלמוד מאמץ את דעתו של רב, שהגיור ממניעים כאלה
תקף.</span>

<span dir="rtl">והרמב"ם מאשר גישה זו, ומיצר עליה בו זמנית...(אופיני
לסתירות הפנימיות אצלו):</span>

<span dir="rtl"><u>רמב"ם יד החזקה הלכות איסורי ביאה פרק יג</u></span>

<span dir="rtl">(יז) גר שלא בדקו אחריו, או שלא הודיעוהו המצות ועונשן,
ומל וטבל בפני ג' הדיוטות, ה"ז גר. אפילו נודע שבשביל דבר הוא מתגייר,
הואיל ומל וטבל יצא מכלל העכו"ם, וחוששין לו עד שיתבאר צדקותו. **ואפילו
חזר ועבד כו"ם הרי הוא כישראל מומר** שקידושיו קידושין ומצוה להחזיר
אבידתו, מאחר שטבל נעשה כישראל, ולפיכך קיימו שמשון ושלמה נשותיהן ואע"פ
שנגלה סודן:</span>

<span dir="rtl">(יח) ומפני זה אמרו חכמים קשים להם גרים לישראל כנגע צרעת,
**שרובן חוזרין בשביל דבר** ומטעין את ישראל, וקשה הדבר לפרוש מהם אחר
שנתגיירו. צא ולמד מה אירע במדבר במעשה העגל, ובקברות התאוה, וכן רוב
הנסיונות האספסוף היו בהן תחלה:</span>

<span dir="rtl">(האגדה מייחסת הרבה מחטאי בני ישראל במדבר ל"ערב רב", שהוא
אספסוף מצרים שהתגיירו).</span>

<span dir="rtl">הגישה של הרמב"ם פירושה, שהטקס, מילה וטבילה, הוא המעביר
את האדם מצד זה לצד האחר, ולכן אין ביטול התגיירות, אפילו אם היא התקבלה
במרמה! למרות, שיש צרות הנגרמות מכך...</span>

<span dir="rtl">מאמצע המאה ה-18 מתחילה תקופה של אמנציפציה, השכלה, קירבה
בין יהודים לשאינם יהודים, נישואים אזרחיים במדינות אירופאיות...</span>

<span dir="rtl">השאלות ההלכתיות נוצרות, כאשר בנישואי תערובת בן הזוג רוצה
להתגייר כדי להישאר בקהילה, אך ללא שמירת מצוות.</span>

<span dir="rtl">והרי שניים המבטאים את הגישות ההפוכות.</span>

<span dir="rtl"><u>הרב שלמה קלוגר (נפטר 1869, ברודי, גליציה):</u></span>

<span dir="rtl">שאלו ממנו ממדינות אשכנז וצרפת אשר שם ניתן הדת החדש
\[נישואים אזרחיים\] ואירע מעשה באחד שהיה בנו בעל מלחמה, ועמד בין נכרים,
שנתדבק נפשו בנכרית, וזנה עמה כמה פעמים, ואח"כ חזר לבית אביו עמה, ודעתה
להתגייר...</span>

<span dir="rtl">... שבלאו הכי יש כאן הוכחה, כיון שדעתו קלה, ודעתו דאם לא
נתיר לו יחזיר עמה לדתה, וקרוב להשתמד, **אם כן מדלא נשתמד ונשאר שם עמה,
וחזרו לבית אביו – מוכח דדעתה להתגייר לשם שמים**, ולא הוי לשם איש, לכך
**מותר לקבלה ולגיירה** על פי רשיון מאדוני הארץ דשם \[שבמדינות שונות היה
הגיור אסור\].</span>

<span dir="rtl">(ובמילים שלנו, מכיוון שיש לזוג אפשרות בחירה לחיות ביחד
מבלי להתגייר, הרי הגיור הוא לשם שמים, וזוהי התפיסה הליברלית, שלפיה,
למעשה, די ברצון להתגייר).</span>

<span dir="rtl"><u>הרב יצחק שמלקיש, נפטר 1905, לבוב:</u></span>

<span dir="rtl">על דבר השאלה באחד שהיה לו ילד משפחה ערלית, ומתה אשתו.
ורוצה לישא הערלית הנ"ל אחרי שתתגייר. ובאם לא יתירו לו ידור עמה באיסור,
או ישאנה בדרך צִווילעהע \[נישואים אזרחיים\], אם מתירין לו איסור זה שלא
יבוא לידי עבירות חמורות, או שאין רשאי הב"ד להזקק,</span>

<span dir="rtl">**דבודאי גם אחרי שתתגייר לא תשמור איסור נדה**. וגם בעיקר
הגירות **אין מגיירין אותה הואיל והיא לשום אישות,** ויש איסור לישא אותה
משום הנטען על השפחה.</span>

<span dir="rtl">\[התלמוד אוסר על אדם לשאת לאשה את שפחתו לאחר שחרורה,
אולם אם נשאה אין דין התלמוד דורש לגרש את האשה. כלומר, יש אפשרות להקל, אך
רב זה מהמחמירים\]</span>

<span dir="rtl">והוא ממשיך וטוען:</span>

<span dir="rtl">ולפי זה גרי דידן \[הגרים בדורנו\] אשר בעוונותינו הרבים
מגיירים במדינת אשכנז, **ויודעים שגם אחר כך לא יתנהגו כמנהג ישראל הכשרים,
אך יהיו בועלי נדה ואוכלי טריפות...**</span>

<span dir="rtl">שני הרבנים אורתודוקסים, וחילוקי הדעות ביניהם מייצגים את
הגישה שעדיין מנסה לשמור על אחדות הקהילה למרות היותה מגוונת, אל מול זו
המדגישה את האופי הדתי האחיד של הקהילה כעיקר.</span>

<span dir="rtl">בהמשך נשענו פוסקים על שני אלה, אלו הרואים באחדות הקהילה
העיקר, פוסקים שעצם הרצון להתגייר היא בחירה בקהילה שומרת מצוות, ומספיק
כדי לגייר, מול אלו הרואים בשמירת המצוות את העיקר, ומסרבים לגייר פורקי
עול, או פורקי עול פוטנציאליים.</span>

<span dir="rtl">מיוחד הוא הרב צבי הירש קלישר (פולין, נפטר 1874 ומפורסם
כאחד ממבשרי הציונות).</span>

<span dir="rtl">בויכוח אם מותר (!) למול בנים של יהודי שנישא לנוכריה, טען
בחום, כנגד רבנים אחרים, **שחובה למול אותם**, כדי לאפשר להם בקלות להתגייר
בעתיד (כי המילה מרתיעה בגיל מבוגר). בעוד שרבנים שמרנים טענו, שמילתם
עלולה להטעות נשים יהודיות בעתיד.</span>

<span dir="rtl">הויכוח התעורר בעקבות אירוע בארה"ב.</span>

<span dir="rtl">לדעתו מותר למול **כל נכרי שרוצה בכך.** "ועתה אם בעכו"ם
הדין כן, שאין בזה עוון רק מצוה, כל שכן בילד אשר אביו ישראל ואמו הנכרית
לא תמחה מהַמִילוֹ, שמצווין אנו לפתוח לו פתח תקוה למולו כעת על דעת אביו,
וכשיגדל יוכל מהר לעשות כרצון אביו לטבול עצמו כדת וכדין, ואם אין מלין
אותו דוחין אותו בידים מעדת ישראל..."</span>

<span dir="rtl">הרב קלישר מבצע גיור פוטנציאלי...</span>

<span dir="rtl">הרב גלזנר מקלויזנבורג, טרנסילבניה מפרסם ב 1901 קונטרס
בנושא.</span>

<span dir="rtl">הוא טוען לטובת גיור בן או בת הזוג, בטענה פורמלית שאם הוא
רוצה בכך הוא כפר באמונתו הקודמת, וזה מספיק לדעתו.</span>

<span dir="rtl">בנוסף, הוא מדגיש את הצורך לשמור על הילדים, שאם לא כן גם
אביהם היהודי עלול להתבולל.</span>

<span dir="rtl">ברור שזו הגישה הרפורמית, היום, בארה"ב.</span>

<span dir="rtl">במדינת ישראל השאלה לא נפתרת ואולי מחריפה.</span>

<span dir="rtl">הרב אונטרמן שהיה רב ראשי בין השנים 1964 ל 1972, טען
לקבלת בן הזוג כגר, אפילו מהסיבה שהזוג עלה ארצה, ויש בכך ניתוק מסביבתם
הקודמת ולכן מאמונה זרה. בפועל הוא מוותר על שמירת המצוות. מלבד זאת בארץ,
הם ייטמעו ברוב, ומוטב שייטמעו כיהודים...</span>

<span dir="rtl">גם הרב גורן, שהיה רב ראשי אחריו, מדגיש את הנושא הציוני
כמכריע בשיקול הגיור.</span>

<span dir="rtl">הויכוח בין תומכי גישה זו ותומכי הגישה השמרנית שהמתגייר
חייב לשמור מצוות נמשך, והגישה השמרנית הביאה למשבר, כאשר בית הדין הרבני
הגדול, ב 2008, פסל אלפי גיורים של בית דין שהקים הרב דרוקמן (מהציונות
הדתית). הפסילה למפרע, הגיעה עד כדי חמש עשרה שנה... הרב דרוקמן העיד שחתם
על כ 50 אלף תעודות גיור....</span>

<span dir="rtl">הנושא הגיע לבג"ץ שפסל את ההחלטה.</span>

"<span dir="rtl">בית משפט זה התייחס בעבר לשאלות של ביטול גיור למפרע כאל
דיני נפשות ממש", כתב השופט רובינשטיין: "כך לגבי המתגיירים עצמם, כך לגבי
ילדיהם אשר גדלו כל ימיהם כיהודים בישראל, והנה בהליך שקולם של הילדים אף
לא נשמע בו, נשללת מהם זהותם בהינף קולמוס? והיכן האנושיות, בחינת, 'דעלך
סני לחברך לא תעביד (מה שעליך שנוא לחברך לא תעשה). ישווה נא כל אחד מאיתנו
כיצד היה חש אילו מהלומת מקבת כזאת היתה מונחתת על ראשו</span>".

<span dir="rtl">אבל... בג"ץ אינו בית דין רבני, והשאלה עומדת בעינה.
וקיימים היום אלפי אזרחים, שהמדינה, וחלק מהמימסד הדתי רואה בהם יהודים,
ואילו החרדים אינם רואים בהם יהודים.</span>

<span dir="rtl">ברור גם שהקרב הוא בין הציונות הדתית, המעונינת להקל בגיור
ולקלוט יהודים לטובת מדינת ישראל, ובין החרדים, שטהרת הקהילה חשובה להם
יותר ממדינת ישראל, והם הולכים ומשתלטים על הרבנות הראשית של מדינת
ישראל.</span>

<span dir="rtl"><u>"פולמוס הגיוס המתחדש", יהודה ברנדס, מסיים מאמר באותו
נושא:</u></span>

<span dir="rtl">כבר העירו רבים שהציונות הדתית מתקרבת לנקודת הכרעה שאין
ממנה חזרה. יש להחליט אם בשם ה"ממלכתיות" תקבל עליה את עול הממסד הדתי
הממלכתי, דהיינו הרבנות הראשית ומוסדותיה, הנתונה כיום ביד אנשי הלכה
הכפופים לפסיקה א־ ממלכתית של הזרם הליטאי־חרדי, או שמא בשם אותה
"ממלכתיות" היא תתעשת</span>, <span dir="rtl">תפנה עורף למסגרות השבויות
הללו, ותחזור להוביל את הפסיקה בישראל ברוח האבות המייסדים שלה וגדולי
הרבנים הראשיים ואבות בתי־הדין שהנהיגו "פסיקה ממלכתית" בדורות הראשונים של
מדינת ישראל.</span>

<span dir="rtl">לסיכום, אין הסכמה היום לא על מי המוסמך לגייר, ולא על את
מי מותר לגייר. והואיל והנושא קשור בחוקי המדינה, זכויות וחובות, הדברים
מורכבים יותר.</span>

<span dir="rtl">על פי החוק במדינת ישראל, הרבנות הראשית היא המייצגת את
הדת היהודית, ולכן היא המוסמכת לגייר. הרבנות הראשית נוטה לכיוון החרדי
היום, ולכן הניסיונות להקים בתי דין לגיור נוספים שיהיו מקובלים על
החוק.</span>

<span dir="rtl">נכשל הניסיון לאשר לרבני הערים לגייר, כאשר נפלה ממשלת
בנט.</span>

<span dir="rtl">היום חיים במדינת ישראל קרוב לחצי מיליון חסרי דת (קרוב ל
5%), רובם המכריע עולי מזרח אירופה ומשפחותיהם (התכונה הזאת היא
תורשתית...).</span>

<span dir="rtl">רק 30 אלף מחצי מיליון אלו התגיירו.</span>

<span dir="rtl">עוד אחד מהאבסורדים של יחסי דת ומדינה בישראל.</span>

<span dir="rtl">מצד שני, הבעייה היא גם הפתרון, מכיוון שאותם מאות אלפים
מתחנכים בזרם הממלכתי, משרתים בצבא, מתחתנים בנישואים אזרחיים (או מקימים
משפחה ללא נישואים פורמליים), אז הכל בסדר... חוץ מאשר
הסטטיסטיקה...</span>
