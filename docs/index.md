<span dir="rtl"><u>הקדמה</u></span>

<span dir="rtl">ספר זה כולל 231 הרצאות, שנתתי במשך מספר שנים לחברים
בקיבוץ מחניים.</span>

<span dir="rtl">רוב ההרצאות ניתנו בזום.</span>

<span dir="rtl">ההרצאות ניתנו ללא תכנון מראש, בדרך כלל, אלא זמן קצר
מראש, וכך גם הנושאים.</span>

<span dir="rtl">צריך לציין שבהרצאות אלו אין כמעט דבר משלי, והן מבוססות
על עריכה של מקורות מהמרשתת, מתוכנת "ארון ספרים יהודי" (פרויקט השו"ת),
וממקורות מזדמנים אחרים.</span>

<span dir="rtl">בין המקורות במרשתת צריך להזכיר את אתר</span>
<span dir="ltr">JSTOR</span> <span dir="rtl">שניתן לקרוא בו מאמרים
אקדמיים בעברית ובאנגלית, אתר</span> <span dir="ltr">HEBREWBOOKS</span>
<span dir="rtl">המכיל מספר עצום של ספרים עבריים מצולמים, ואתר "פרויקט בן
יהודה", המכיל מספר רב של מקורות עבריים מודפסים מחדש בפורמט</span>
<span dir="ltr">WORD</span><span dir="rtl">.</span>

<span dir="rtl">מאחר ולכל הרצאה קדמה הכנה של שבוע בלבד, יש להתייחס אליהן
כאמיתיים, אך חלקיים מאוד, ואפילו בעלי תוכן אקראי.</span>

<span dir="rtl">כמו כן, אני חייב להתנצל על כך, שהפורמט של ההרצאה הכתובה
השתנה במשך השנים, וההרצאות מהתקופה הראשונה כתובות בצורה פחות
ברורה.</span>

<span dir="ltr"></span>

<span dir="rtl">שמונה נושאים לסדרות ההרצאות:</span>

1.  <span dir="rtl">תורת הסוד היהודית.  
    ההרצאות עוסקות בהתפתחות המיסטיקה היהודית מהתנ"ך ועד ימינו.</span>

2.  <span dir="rtl">הומור יהודי ועוד.  
    ההרצאות מתבססות על "ספר הבדיחה והחידוד" של דרויאנוב, ומנסות למצוא
    התאמות היסטוריות לבדיחות ולחידודים.</span>

3.  <span dir="rtl">פרשות השבוע.  
    זה נושא חופשי למדי, כאשר מכל פרשה נלקח פסוק או נושא, ופותח לכיוונים
    שונים.</span>

4.  <span dir="rtl">תפוצות ישראל.  
    ניסיון להקיף את רוב קהילות ישראל בגולה, ולספר על התפתחותן ההיסטורית,
    ועל המיוחד בכל אחת.</span>

5.  <span dir="rtl">גלגול נשמות.  
    הנושא הוא דמויות תנ"כיות, שהשתנו במידה ניכרת בתרבות היהודית במשך
    הדורות.</span>

6.  <span dir="rtl">השורה השניה.  
    אוסף מקרי של דמויות יהודיות פחות מפורסמות, אך מעניינות.</span>

7.  <span dir="rtl">התפתחויות בהלכה.  
    חלק מהמצוות נעלמו במשך הדורות, חלק נוצרו במשך הדורות, ורבות שונו
    והתפתחו. אלו הנושאים.</span>

8.  <span dir="rtl">גלגולו של מקרא.  
    התפתחות נוסח ספר התורה ונוסח ספר התנ"ך, מימי בית שני ועד כמעט קביעת
    הנוסח המוסכם שלו לאחר המצאת הדפוס.  
      
    נקווה שמשהו מכאן יעניין מישהו...</span>

<span dir="rtl">אורי  
</span>
