<span dir="rtl"><u>גלגול נשמות – דוד</u></span>

<span dir="rtl">ספר שמואל שמואל, מכילים סיפורים המפארים את דוד (חלקם
גנובים מגיבורים אחרים), סיפורים חתרניים המספרים בגנותו, והצדקות של
סיפורים שלא נראים יפה...</span>

<span dir="rtl">את הסיפורים העיקריים על דוד המלך, כולם מכירים מן הסתם.  
צריך להדגיש שספר שמואל הוא עריכה, ליברלית למדי, של אוסף סיפורים על דוד
מכל הסוגים. בסך הכל דוד נראה לא ממש סימפטי, ומי שמתקן את דמותו וכנראה מי
שמנציח את דמותו החיובית לדורות הוא ספר דברי הימים.</span>

<span dir="rtl">נתחיל, כמאמר המשנה במסכת פסחים: מתחיל בגנות ומסיים
בשבח.</span>

<span dir="rtl">דוד נמלט מפני שאול, לאן? אל קרובי משפחתו אולי, בארץ זרה.
לא פטריוט גדול.</span>

<u><span dir="rtl">ספר שמואל א פרק כב</span></u>

<span dir="rtl">(א) וַיֵּלֶךְ דָּוִד מִשָּׁם וַיִּמָּלֵט אֶל מְעָרַת עֲדֻלָּם וַיִּשְׁמְעוּ אֶחָיו וְכָל בֵּית
אָבִיו וַיֵּרְדוּ אֵלָיו שָׁמָּה</span>:

<span dir="rtl">(ב) וַיִּתְקַבְּצוּ אֵלָיו כָּל אִישׁ מָצוֹק וְכָל אִישׁ אֲשֶׁר לוֹ נֹשֶׁא וְכָל אִישׁ
מַר נֶפֶשׁ וַיְהִי עֲלֵיהֶם לְשָׂר וַיִּהְיוּ עִמּוֹ כְּאַרְבַּע מֵאוֹת אִישׁ</span>:

<span dir="rtl">(ג) וַיֵּלֶךְ דָּוִד מִשָּׁם מִצְפֵּה מוֹאָב וַיֹּאמֶר אֶל מֶלֶךְ מוֹאָב יֵצֵא נָא אָבִי
וְאִמִּי אִתְּכֶם עַד אֲשֶׁר אֵדַע מַה יַּעֲשֶׂה לִּי אֱלֹהִים:</span>

<span dir="rtl">והנה הוא וכנופייתו, מתפרנסים מדמי חסות...</span>

<u><span dir="rtl">ספר שמואל א פרק כה</span></u>

<span dir="rtl">(ב) וְאִישׁ בְּמָעוֹן וּמַעֲשֵׂהוּ בַכַּרְמֶל וְהָאִישׁ גָּדוֹל מְאֹד וְלוֹ צֹאן שְׁלשֶׁת
אֲלָפִים וְאֶלֶף עִזִּים וַיְהִי בִּגְזֹז אֶת צֹאנוֹ בַּכַּרְמֶל</span>:

<span dir="rtl">(ג) וְשֵׁם הָאִישׁ נָבָל וְשֵׁם אִשְׁתּוֹ אֲבִגָיִל וְהָאִשָּׁה טוֹבַת שֶׂכֶל וִיפַת תֹּאַר
וְהָאִישׁ קָשֶׁה וְרַע מַעֲלָלִים וְהוּא כָלִבִּי</span>:

<span dir="rtl">(ד) וַיִּשְׁמַע דָּוִד בַּמִּדְבָּר כִּי גֹזֵז נָבָל אֶת צֹאנוֹ</span>:

<span dir="rtl">(ה) וַיִּשְׁלַח דָּוִד עֲשָׂרָה נְעָרִים וַיֹּאמֶר דָּוִד לַנְּעָרִים עֲלוּ כַרְמֶלָה
וּבָאתֶם אֶל נָבָל וּשְׁאֶלְתֶּם לוֹ בִשְׁמִי לְשָׁלוֹם</span>:

<span dir="rtl">(ו) וַאֲמַרְתֶּם כֹּה לֶחָי וְאַתָּה שָׁלוֹם וּבֵיתְךָ שָׁלוֹם וְכֹל אֲשֶׁר לְךָ
שָׁלוֹם</span>:

<span dir="rtl">(ז) וְעַתָּה שָׁמַעְתִּי כִּי גֹזְזִים לָךְ עַתָּה הָרֹעִים אֲשֶׁר לְךָ הָיוּ עִמָּנוּ לֹא
הֶכְלַמְנוּם וְלֹא נִפְקַד לָהֶם מְאוּמָה כָּל יְמֵי הֱיוֹתָם בַּכַּרְמֶל</span>:

<span dir="rtl">(ח) שְׁאַל אֶת נְעָרֶיךָ וְיַגִּידוּ לָךְ וְיִמְצְאוּ הַנְּעָרִים חֵן בְּעֵינֶיךָ כִּי עַל
יוֹם טוֹב בָּאנוּ תְּנָה נָּא אֵת אֲשֶׁר תִּמְצָא יָדְךָ לַעֲבָדֶיךָ וּלְבִנְךָ לְדָוִד</span>:

<span dir="rtl">(ט) וַיָּבֹאוּ נַעֲרֵי דָוִד וַיְדַבְּרוּ אֶל נָבָל כְּכָל הַדְּבָרִים הָאֵלֶּה בְּשֵׁם דָּוִד
וַיָּנוּחוּ</span>:

<span dir="rtl">(י) וַיַּעַן נָבָל אֶת עַבְדֵי דָוִד וַיֹּאמֶר מִי דָוִד וּמִי בֶן יִשָׁי הַיּוֹם
רַבּוּ עֲבָדִים הַמִּתְפָּרְצִים אִישׁ מִפְּנֵי אֲדֹנָיו:</span>

<span dir="rtl">ושוב הוא נמלט מארצו, והפעם אל אויבי עמו, אל
הפלשתים.</span>

<u><span dir="rtl">ספר שמואל א פרק כז</span></u>

<span dir="rtl">(א) וַיֹּאמֶר דָּוִד אֶל לִבּוֹ עַתָּה אֶסָּפֶה יוֹם אֶחָד בְּיַד שָׁאוּל אֵין לִי
טוֹב כִּי הִמָּלֵט אִמָּלֵט אֶל אֶרֶץ פְּלִשְׁתִּים וְנוֹאַשׁ מִמֶּנִּי שָׁאוּל לְבַקְשֵׁנִי עוֹד בְּכָל גְּבוּל יִשְׂרָאֵל
וְנִמְלַטְתִּי מִיָּדוֹ</span>:

<span dir="rtl">(ב) וַיָּקָם דָּוִד וַיַּעֲבֹר הוּא וְשֵׁשׁ מֵאוֹת אִישׁ אֲשֶׁר עִמּוֹ אֶל אָכִישׁ בֶּן
מָעוֹךְ מֶלֶךְ גַּת</span>:

<span dir="rtl">(ג) וַיֵּשֶׁב דָּוִד עִם אָכִישׁ בְּגַת הוּא וַאֲנָשָׁיו אִישׁ וּבֵיתוֹ דָּוִד וּשְׁתֵּי
נָשָׁיו אֲחִינֹעַם הַיִּזְרְעֵאלִית וַאֲבִיגַיִל אֵשֶׁת נָבָל הַכַּרְמְלִית:</span>

<span dir="rtl">לוחם נועז, אך אכזרי ביותר.</span>

<u><span dir="rtl">ספר שמואל א פרק כז</span></u>

<span dir="rtl">(ח) וַיַּעַל דָּוִד וַאֲנָשָׁיו וַיִּפְשְׁטוּ אֶל הַגְּשׁוּרִי וְהַגִּרְזִי וְהָעֲמָלֵקִי כִּי
הֵנָּה יֹשְׁבוֹת הָאָרֶץ אֲשֶׁר מֵעוֹלָם בּוֹאֲךָ שׁוּרָה וְעַד אֶרֶץ מִצְרָיִם</span>:

<span dir="rtl">(ט) וְהִכָּה דָוִד אֶת הָאָרֶץ וְלֹא יְחַיֶּה אִישׁ וְאִשָּׁה וְלָקַח צֹאן וּבָקָר
וַחֲמֹרִים וּגְמַלִּים וּבְגָדִים וַיָּשָׁב וַיָּבֹא אֶל אָכִישׁ:</span>

<span dir="rtl">וזה כבר ממש ג'נוסייד.</span>

<u><span dir="rtl">ספר שמואל ב פרק ח</span></u>

<span dir="rtl">(ב) וַיַּךְ אֶת מוֹאָב וַיְמַדְּדֵם בַּחֶבֶל הַשְׁכֵּב אוֹתָם אַרְצָה וַיְמַדֵּד שְׁנֵי
חֲבָלִים לְהָמִית וּמְלֹא הַחֶבֶל לְהַחֲיוֹת וַתְּהִי מוֹאָב לְדָוִד לַעֲבָדִים נֹשְׂאֵי מִנְחָה:</span>

<span dir="rtl">וכמובן, פרשת בת שבע. נשים לב לזלזול של המספר, כבר בפסוק
הראשון.</span>

<u><span dir="rtl">ספר שמואל ב פרק יא</span></u>

<span dir="rtl">(א) וַיְהִי לִתְשׁוּבַת הַשָּׁנָה לְעֵת צֵאת הַמְּלָאכִים וַיִּשְׁלַח דָּוִד אֶת יוֹאָב
וְאֶת עֲבָדָיו עִמּוֹ וְאֶת כָּל יִשְׂרָאֵל וַיַּשְׁחִתוּ אֶת בְּנֵי עַמּוֹן וַיָּצֻרוּ עַל רַבָּה וְדָוִד יוֹשֵׁב
בִּירוּשָׁלָם:</span>

<span dir="rtl">(ב) וַיְהִי לְעֵת הָעֶרֶב וַיָּקָם דָּוִד מֵעַל מִשְׁכָּבוֹ וַיִּתְהַלֵּךְ עַל גַּג בֵּית
הַמֶּלֶךְ וַיַּרְא אִשָּׁה רֹחֶצֶת מֵעַל הַגָּג וְהָאִשָּׁה טוֹבַת מַרְאֶה מְאֹד</span>:

<span dir="rtl">(ג) וַיִּשְׁלַח דָּוִד וַיִּדְרֹשׁ לָאִשָּׁה וַיֹּאמֶר הֲלוֹא זֹאת בַּת שֶׁבַע בַּת אֱלִיעָם
אֵשֶׁת אוּרִיָּה הַחִתִּי</span>:

<span dir="rtl">(ד) וַיִּשְׁלַח דָּוִד מַלְאָכִים וַיִּקָּחֶהָ וַתָּבוֹא אֵלָיו וַיִּשְׁכַּב עִמָּהּ וְהִיא
מִתְקַדֶּשֶׁת מִטֻּמְאָתָהּ וַתָּשָׁב אֶל בֵּיתָהּ:</span>

<span dir="rtl">.......</span>

<span dir="rtl">(יד) וַיְהִי בַבֹּקֶר וַיִּכְתֹּב דָּוִד סֵפֶר אֶל יוֹאָב וַיִּשְׁלַח בְּיַד
אוּרִיָּה</span>:

<span dir="rtl">(טו) וַיִּכְתֹּב בַּסֵּפֶר לֵאמֹר הָבוּ אֶת אוּרִיָּה אֶל מוּל פְּנֵי הַמִּלְחָמָה
הַחֲזָקָה וְשַׁבְתֶּם מֵאַחֲרָיו וְנִכָּה וָמֵת:</span>

<span dir="rtl">והנה תרוץ לחסל את שארית בית שאול, בלי בג"צ ובלי
"בצלם".</span>

<u><span dir="rtl">ספר שמואל ב פרק כא</span></u>

<span dir="rtl">(א) וַיְהִי רָעָב בִּימֵי דָוִד שָׁלשׁ שָׁנִים שָׁנָה אַחֲרֵי שָׁנָה וַיְבַקֵּשׁ דָּוִד אֶת
פְּנֵי יְהֹוָה וַיֹּאמֶר יְהֹוָה אֶל שָׁאוּל וְאֶל בֵּית הַדָּמִים עַל אֲשֶׁר הֵמִית אֶת הַגִּבְעֹנִים:</span>

<span dir="rtl">.....</span>

<span dir="rtl">(ו) יֻתַּן לָנוּ שִׁבְעָה אֲנָשִׁים מִבָּנָיו וְהוֹקַעֲנוּם לַיהֹוָה בְּגִבְעַת שָׁאוּל
בְּחִיר יְהֹוָה וַיֹּאמֶר הַמֶּלֶךְ אֲנִי אֶתֵּן</span>:

<span dir="rtl">(ז) וַיַּחְמֹל הַמֶּלֶךְ עַל מְפִיבֹשֶׁת בֶּן יְהוֹנָתָן בֶּן שָׁאוּל עַל שְׁבֻעַת יְהֹוָה
אֲשֶׁר בֵּינֹתָם בֵּין דָּוִד וּבֵין יְהוֹנָתָן בֶּן שָׁאוּל</span>:

<span dir="rtl">(ח) וַיִּקַּח הַמֶּלֶךְ אֶת שְׁנֵי בְּנֵי רִצְפָּה בַת אַיָּה אֲשֶׁר יָלְדָה לְשָׁאוּל אֶת
אַרְמֹנִי וְאֶת מְפִבֹשֶׁת וְאֶת חֲמֵשֶׁת בְּנֵי מִיכַל בַּת שָׁאוּל אֲשֶׁר יָלְדָה לְעַדְרִיאֵל בֶּן בַּרְזִלַּי
הַמְּחֹלָתִי</span>:

<span dir="rtl">(ט) וַיִּתְּנֵם בְּיַד הַגִּבְעֹנִים וַיֹּקִיעֻם בָּהָר לִפְנֵי יְהֹוָה....</span>

<span dir="rtl">והנה, בטעות עורך, נכנס אולי הסיפור האמיתי של הלוחם
בגולית?</span>

<u><span dir="rtl">ספר שמואל ב פרק כא</span></u>

<span dir="rtl">(יט) וַתְּהִי עוֹד הַמִּלְחָמָה בְּגוֹב עִם פְּלִשְׁתִּים וַיַּךְ אֶלְחָנָן בֶּן יַעְרֵי
אֹרְגִים בֵּית הַלַּחְמִי אֵת גָּלְיָת הַגִּתִּי וְעֵץ חֲנִיתוֹ כִּמְנוֹר אֹרְגִים:</span>

<span dir="rtl">עד כאן ציטוטים מספר שמואל. ובכוונה תחילה ציטוטים שאינם
מחמיאים לדוד. אבל, צריך לומר, ששלוש מאות שנה לאחר תקופתו, דמותו נחשבת
לחיובית ביותר, ואנחנו שומעים זאת מנביאי ישראל.</span>

<u><span dir="rtl">ספר הושע פרק ג</span></u>

<span dir="rtl">(ד) כִּי יָמִים רַבִּים יֵשְׁבוּ בְּנֵי יִשְׂרָאֵל אֵין מֶלֶךְ וְאֵין שָׂר וְאֵין זֶבַח
וְאֵין מַצֵּבָה וְאֵין אֵפוֹד וּתְרָפִים</span>:

<span dir="rtl">(ה) אַחַר יָשֻׁבוּ בְּנֵי יִשְׂרָאֵל וּבִקְשׁוּ אֶת יְהֹוָה אֱלֹהֵיהֶם וְאֵת דָּוִד מַלְכָּם
וּפָחֲדוּ אֶל יְהֹוָה וְאֶל טוּבוֹ בְּאַחֲרִית הַיָּמִים:</span>

<span dir="rtl">ועמוס מדגיש את המוזיקליות של דוד.</span>

<u><span dir="rtl">ספר עמוס פרק ו</span></u>

<span dir="rtl">(ד) הַשֹּׁכְבִים עַל מִטּוֹת שֵׁן וּסְרֻחִים עַל עַרְשׂוֹתָם וְאֹכְלִים כָּרִים מִצֹּאן
וַעֲגָלִים מִתּוֹךְ מַרְבֵּק</span>:

<span dir="rtl">(ה) הַפֹּרְטִים עַל פִּי הַנָּבֶל כְּדָוִיד חָשְׁבוּ לָהֶם כְּלֵי שִׁיר:</span>

<span dir="rtl">אך גם את הסמל שהוא מהווה למלכות ישראל העצמאית.</span>

<u><span dir="rtl">ספר עמוס פרק ט</span></u>

<span dir="rtl">(יא) בַּיּוֹם הַהוּא אָקִים אֶת סֻכַּת דָּוִיד הַנֹּפֶלֶת וְגָדַרְתִּי אֶת פִּרְצֵיהֶן
וַהֲרִסֹתָיו אָקִים וּבְנִיתִיהָ כִּימֵי עוֹלָם:</span>

<span dir="rtl">וישעיהו מדגיש את מחויבותו של האל לבית דוד.</span>

<u><span dir="rtl">ספר ישעיה פרק לז</span></u>

<span dir="rtl">(לה) וְגַנּוֹתִי עַל הָעִיר הַזֹּאת לְהוֹשִׁיעָהּ לְמַעֲנִי וּלְמַעַן דָּוִד
עַבְדִּי:</span>

<span dir="rtl">גם ירמיהו</span>

<u><span dir="rtl">ספר ירמיה פרק כג</span></u>

<span dir="rtl">(ה) הִנֵּה יָמִים בָּאִים נְאֻם יְהֹוָה וַהֲקִמֹתִי לְדָוִד צֶמַח צַדִּיק וּמָלַךְ מֶלֶךְ
וְהִשְׂכִּיל וְעָשָׂה מִשְׁפָּט וּצְדָקָה בָּאָרֶץ</span>:

<span dir="rtl">(ו) בְּיָמָיו תִּוָּשַׁע יְהוּדָה וְיִשְׂרָאֵל יִשְׁכֹּן לָבֶטַח וְזֶה שְּׁמוֹ אֲשֶׁר יִקְרְאוֹ
יְהֹוָה צִדְקֵנוּ:</span>

<span dir="rtl">וכך גם יחזקאל, הנביא בבבל.</span>

<u><span dir="rtl">ספר יחזקאל פרק לד</span></u>

<span dir="rtl">(כג) וַהֲקִמֹתִי עֲלֵיהֶם רֹעֶה אֶחָד וְרָעָה אֶתְהֶן אֵת עַבְדִּי דָוִיד הוּא
יִרְעֶה אֹתָם וְהוּא יִהְיֶה לָהֶן לְרֹעֶה</span>:

<span dir="rtl">(כד) וַאֲנִי יְהֹוָה אֶהְיֶה לָהֶם לֵאלֹהִים וְעַבְדִּי דָוִד נָשִׂיא בְתוֹכָם אֲנִי
יְהֹוָה דִּבַּרְתִּי:</span>

<span dir="rtl">ייתכן שדוד עולה לגדולה, כאשר ממלכת ישראל נחרבת, ויהודה
היא המקור היחיד לספרות שנכתבה ושרדה, ומלכי יהודה רואים עצמם "בית
דוד".</span>

<span dir="rtl">בימי בית שני, אנחנו כבר יהודים, ולא בני ישראל, ואז
נמחקים חטאיו, או מתעלמים מהם.</span>

<span dir="rtl">לדוגמא, "מזמורי שלמה" הוא ספר חיצוני, שעל פי המחקר נכתב
בעברית בסוף ימי הבית השני. הוא נשמר ביוונית. המחבר, כנראה, מוחה נגד
החשמונאים.</span>

<span dir="rtl"><u>מזמורי שלמה פרק י"ז</u></span>

<span dir="rtl">אתה ה' בחרת בדוד למלך על ישראל</span>

<span dir="rtl">ואתה נשבעת לו על זרעו עד עולם</span>

<span dir="rtl">כי לא תכרת ממלכתו לפניך.</span>

<span dir="rtl">ובעונותינו קמו עלינו חטאים</span>

<span dir="rtl">ויתנפלו עלינו וידיחנו</span>

<span dir="rtl">אשר לא הבטחת למו המה לקחו בחזקה</span>

<span dir="rtl">ולא קדשו שמך הנכבד</span>

<span dir="rtl">וישימו בראשם הוד מלכות בגבהם</span>

<span dir="rtl">ויחריבו את כסא דוד בשאון תרועה.</span>

<span dir="rtl">ואתה אלהם תשפילם</span>

<span dir="rtl">ותקח זרעם מן הארץ</span>

<span dir="rtl">בקום עליהם איש נכרי לעמנו.</span>

<span dir="rtl">בספר "דברי הימים" שנכתב בימי הבית השני, נמחקים כל החטאים
של דוד, וכולו הלל ושבח. כמו שרמזנו, שספרות אנטי-דוד נכתבה אולי לא רק על
ידי אויבים מבית למלכי בית דוד, אלא גם על ידי כותבים מממלכת ישראל. זה
מסביר את העובדה שבסוף ימי הבית הראשון, ובוודאי בימי הבית השני, כאשר עם
ישראל הוא יהודה בלבד, דמותו של דוד הולכת ומשתבחת.</span>

<span dir="rtl">ספר תהילים, (אצל חז"ל נקרא גם "תילים") מיוחס במסורת לדוד
המלך. בראש כל מזמור, נכתב, בדרך כלל, ייחוס המזמור למישהו. כמחצית
מהמזמורים מיוחסים לדוד, ומתחילים בהפניות כמו: "לדוד", "למנצח מזמור
לדוד", "מזמור לדוד". ספק אם הכוונה המקורית היתה לייחס את כתיבת המזמור
לדוד, או שהמזמור מוקדש לדוד. אבל מסורת זו מסורת.</span>

<span dir="rtl">מחקרית, ברור שתהילים הוא אוסף מזמורים מתקופות שונות,
וחלקם או רובם נכתבו בימי הבית השני (כמו שירי המעלות, שהיו הלוויים שרים
על מדרגות בית המקדש).</span>

<span dir="rtl">מזמורים דומים לאלו של תהילים (ולפעמים כמעט זהים), הוכנסו
בעריכה לספרי שמואל. ושם גם המקור לכינויו של דוד "נעים זמירות ישראל"
(שמואל ב' כ"ג 1).</span>

<span dir="rtl">הגורם למסורת זו, כמובן, מגיע מאחת הדרכים שדוד מתחבר
לשאול, על ידי נגינתו לפניו.  
אבל, מספר עמוס, המתוארך למאה השמינית לפנה"ס, ברור שהמסורת מוקדמת והייתה
קיימת כבר אז. ("כדוד חשבו להם כלי שיר").</span>

<span dir="rtl">בימי הבית השני התפתחה מסורת זו, וכמובן, בתקופת
חז"ל.</span>

<span dir="rtl">אפשר להתעלם ממשפחתו הנוראה של דוד מלך ישראל (קורה
במשפחות הכי טובות של מנהיגים..).</span>

<span dir="rtl">בנו הבכור אמנון, אונס את אחותו למחצה תמר.</span>

<span dir="rtl">בנו השלישי אבשלום רוצח את אמנון.</span>

<span dir="rtl">מאוחר יותר אבשלום מורד באביו ונהרג בדיכוי המרד.</span>

<span dir="rtl">אדוניה ושלמה מתחרים על המלוכה, ושלמה, לאחר תפיסת המלוכה
הורג את אדוניה.</span>

<span dir="rtl">משפחה למופת.</span>

<span dir="rtl">אך גם אם נתעלם ממנה, קשה להתעלם מחטאיו של אבי
המשפחה.</span>

<span dir="rtl">בנוסף, הספרות החתרנית שחדרה לתנ"ך, דואגת גם להשחיר את
מוצאו של דוד.</span>

<span dir="rtl">רות, הסבתא רבתא, היא אשה נחמדה, אך מוצאה ממואב, שנולד
מגילוי עריות של בת לוט עם אביה. ובנוסף, נאמר:</span>

<u><span dir="rtl">ספר דברים פרק כג</span></u>

<span dir="rtl">(ד) לֹא יָבֹא עַמּוֹנִי וּמוֹאָבִי בִּקְהַל יְהֹוָה גַּם דּוֹר עֲשִׂירִי לֹא יָבֹא
לָהֶם בִּקְהַל יְהֹוָה עַד עוֹלָם:</span>

<span dir="rtl">כלומר דוד המלך לא שייך כלל לעם ישראל.</span>

<span dir="rtl">וגם מוצאו של בועז, הסבא רבא, לא משהו. הוא צאצא של פרץ
שנולד מגילוי עריות בין יהודה וכלתו תמר.</span>

<span dir="rtl">חז"ל נאלצים להתגבר על בעיות כאלו, ומייצרים "דוד"
לגיטימי.</span>

<span dir="rtl">קודם כל, מבחינה "גזעית" הוא בסדר...</span>

<u><span dir="rtl">תלמוד בבלי מסכת יבמות דף עז/א</span></u>

<span dir="rtl">... עמוני ולא עמונית מואבי ולא מואבית דברי רבי יהודה.
רבי שמעון אומר, על דבר "אשר לא קדמו אתכם בלחם ובמים". דרכו של איש לקדם
וכו'.</span>

<span dir="rtl">דרש רבא מאי דכתיב "פתחת למוסרי". אמר דוד לפני הקדוש ברוך
הוא, רבונו של עולם, שני מוסרות שהיו עלי פתחתם רות המואביה ונעמה העמונית
...</span>

<span dir="rtl">נעמה העמונית היא אמו של רחבעם, כלומר אם כל
השושלת...</span>

<span dir="rtl">יש אפשרות להאשים את היצר הרע...</span>

<u><span dir="rtl">תלמוד בבלי מסכת סוכה דף נב/ב</span>
<span dir="rtl">(עיסוק ביצר הרע, דרך משל כבשת הרש...)</span></u>

<span dir="rtl">אמר רבא בתחלה קראו הלך, ולבסוף קראו אורח, ולבסוף קראו
איש. שנאמר "ויבא הלך לאיש העשיר ויחמול לקחת מצאנו ומבקרו לעשות לאורח"
וכתיב "ויקח את כבשת האיש הרש ויעשה לאיש הבא אליו".</span>

<span dir="rtl">אמר רבי יוחנן אבר קטן יש לו לאדם מרעיבו שבע משביעו
רעב...</span>

<span dir="rtl">אבל אולי העיקר הוא, שיש מקום לסליחה...</span>

<u><span dir="rtl">תלמוד בבלי מסכת שבת דף ל/א</span></u>

<span dir="rtl">כיון שאמר \[דוד\]: "ה' אלהים אל תשב פני משיחך זכרה לחסדי
דוד עבדך", מיד נענה. באותה שעה נהפכו פני כל שונאי דוד כשולי קדירה, וידעו
כל העם וכל ישראל שמחל לו הקדוש ברוך הוא על אותו עון.</span>

<span dir="rtl">"אותו עוון" הוא כמובן, פרשת בת שבע ואוריה, ולא כדאי
להזכירו...</span>

<span dir="rtl">ויש הסבר מפולפל, שלפיו כלל לא חטא דוד. בימינו היו אומרים
"פייק ניוז".</span>

<u><span dir="rtl">תלמוד בבלי מסכת שבת דף נו/א</span></u>

<span dir="rtl">אמר רבי שמואל בר נחמני אמר רבי יונתן: כל האומר דוד חטא
אינו אלא טועה. שנאמר "ויהי דוד לכל דרכיו משכיל וה' עמו" וגו'. אפשר חטא
בא לידו ושכינה עמו? אלא מה אני מקיים "מדוע בזית את דבר ה' לעשות הרע"
**שביקש לעשות ולא עשה.**</span>

<span dir="rtl">.... שביקש לעשות ולא עשה. "את אוריה החתי הכית בחרב",
שהיה לך לדונו בסנהדרין ולא דנת. ואת אשתו לקחת לך לאשה. ליקוחין יש לך בה.
דאמר רבי שמואל בר נחמני אמר רבי יונתן: כל היוצא למלחמת בית דוד כותב גט
כריתות לאשתו. שנאמר .... "ואותו הרגת בחרב בני עמון". מה חרב בני עמון אי
אתה נענש עליו, אף אוריה החתי אי אתה נענש עליו, מאי טעמא? מורד במלכות
הוה...</span>

<span dir="rtl">אך בעיקר יש לפאר ולרומם את דוד.</span>

<u><span dir="rtl">תלמוד בבלי מסכת ברכות דף ד/א</span></u>

<span dir="rtl">"לדוד שמרה נפשי כי חסיד אני". לוי ורבי יצחק. חד אמר כך
אמר דוד לפני הקדוש ברוך הוא: רבונו של עולם, לא חסיד אני? שכל מלכי מזרח
ומערב ישנים עד שלש שעות, ואני חצות לילה אקום להודות לך? ואידך, כך אמר
דוד לפני הקדוש ברוך הוא: רבונו של עולם, לא חסיד אני שכל מלכי מזרח ומערב
יושבים אגודות אגודות בכבודם, ואני ידי מלוכלכות בדם ובשפיר ובשליא, כדי
לטהר אשה לבעלה? ולא עוד אלא כל מה שאני עושה אני נמלך במפיבשת רבי, ואומר
לו מפיבשת רבי, יפה דנתי? יפה חייבתי? יפה זכיתי? יפה טהרתי? יפה טמאתי?
ולא בושתי...</span>

<span dir="rtl">אנאכרוניזם קיצוני. דוד לא רק משורר תהילות לאלוהים בלילות
אלא גם ממלא תפקיד רב בימים, ובו בזמן תלמיד חכם לפני רבו.</span>

<span dir="rtl">ודוד הלוחם האכזר מתבלט כמשורר, ורק יש ויכוח כמה מתהילים
כתב...</span>

<u><span dir="rtl">תלמוד בבלי מסכת פסחים דף קיז/א</span></u>

<span dir="rtl">תניא היה רבי מאיר אומר, כל תושבחות האמורות בספר תהלים
כלן דוד אמרן. שנאמר "כלו תפלות דוד בן ישי". אל תיקרי כָּלו אלא כּל אלו. הלל
זה מי אמרו? רבי יוסי אומר, אלעזר בני אומר, משה וישראל אמרוהו, בשעה שעלו
מן הים. וחלוקין עליו חביריו לומר שדוד אמרו. ונראין דבריו מדבריהן. אפשר
ישראל שחטו את פסחיהן ונטלו לולביהן ולא אמרו שירה?</span>

<u><span dir="rtl">תלמוד בבלי מסכת בבא בתרא דף טו/א</span></u>

<span dir="rtl">דוד כתב ספר תהלים על ידי עשרה זקנים</span>

<span dir="rtl">והדמיון מפליג כבר בתלמוד ירושלמי...</span>

<u><span dir="rtl">ירושלמי ברכות פרק א הלכה א</span></u>

<span dir="rtl">ומה היה דוד עושה ר' פינחס בשם ר' אלעזר בר' מנחם היה נוטל
נבל וכינור ונותנו מראשותיו ועומד בחצי הלילה ומנגן בהם כדי שישמעו חבירי
תורה. ומה היו חבירי תורה אומרים ומה אם דוד המלך עוסק בתורה אנו עאכ"ו.
א"ר לוי כנור היה תלוי כנגד חלונותיו של דוד והיה רוח צפונית מנשבת בלילה
ומנפנפת בו והיה מנגן מאליו הה"ד (מלכים ב ג) "והיה כנגן המנגן". כנגן
במנגן אין כתב כאן אלא כנגן המנגן, הכינור היה מנגן מאיליו.</span>

<span dir="rtl">ומתפתח בתלמוד הבבלי</span>

<u><span dir="rtl">תלמוד בבלי מסכת סנהדרין דף טז/א</span></u>

<span dir="rtl">אמר רבי שמעון חסידא: כנור היה תלוי למעלה ממטתו של דוד.
כיון שהגיע חצות לילה רוח צפונית מנשבת בו והיה מנגן מאליו. מיד היה דוד
עומד ועוסק בתורה עד שעלה עמוד השחר. כיון שעלה עמוד השחר נכנסו חכמי ישראל
אצלו. אמרו לו אדונינו המלך עמך ישראל צריכין לפרנסה. אמר להן לכו והתפרנסו
זה מזה. אמרו לו אין הקומץ משביע את הארי ואין הבור מתמלא מחולייתו. אמר
להם לכו פשטו ידיכם בגדוד. מיד יועצין באחיתופל, ונמלכין בסנהדרין ושואלין
באורים ותומים...</span>

<span dir="rtl">ואהבת אלוהים לדוד מודגשת במדרש תהילים, כנראה, מימי
הביניים.</span>

<u><span dir="rtl">מדרש תהלים - מזמור ד</span></u>

<span dir="rtl">דבר אחר בקראי ענני. בג' דברים היה מצטער דוד עליהן והרחיב
לו הקב"ה.</span>

<span dir="rtl">אחת, על בית המקדש. וכן הוא אומר, (תהלים קלב, א) זכור ה'
לדוד את כל ענותו. והרחיב לו הקב"ה ומצא את המקום, שנאמר (דברי הימים-א כב,
א) ויאמר דויד זה הוא בית ה' האלהים.</span>

<span dir="rtl">ואחת, על אשת אוריה החתי. שהיו ישראל מליזין אחריו
ואומרים, אפשר ששבה את הכבשה והרג את הרועה והפיל את ישראל בחרב, יש לו
תשועה? והרחיב לו הקב"ה ואמר לו, (שמואל-ב יב, יג) גם ה' העביר חטאתך לא
תמות.</span>

<span dir="rtl">שלישית, שהיו ישראל אומרין מה דוד סבור שהמלכות נשללה מבת
שבע. הרחיב לו הקב"ה, שנאמר (דברי הימים-א כב, ט) הנה בן נולד לך
וגו'</span>

<span dir="rtl">הרמב"ם, בימי הבינים מקבל את דוד של דברי הימים והמדרשים,
שרק מזרעו יצא המשיח. אבל, המשיח עצמו, חובת ההוכחה עליו.</span>

<u><span dir="rtl">רמב"ם יד החזקה הלכות מלכים פרק יא</span></u>

<span dir="rtl">(ד) ואם יעמוד מלך מבית דוד, הוגה בתורה ועוסק במצות כדוד
אביו כפי תורה שבכתב ושבעל פה, ויכוף כל ישראל לילך בה ולחזק בדקה, וילחם
מלחמות ה' – הרי זה **בחזקת** שהוא משיח. אם עשה והצליח, ובנה מקדש במקומו,
וקבץ נדחי ישראל, הרי זה משיח **בודאי.** ויתקן את העולם כולו לעבוד את ה'
ביחד, שנאמר כי "אז אהפוך אל עמים שפה ברורה לקרוא כולם בשם ה' ולעבדו שכם
אחד":</span>

<span dir="rtl">וכך בהמשך, מקובל על פרשנים שדוד לא חטא.</span>

<u><span dir="rtl">ספר תורת המנחה לרבי יעקב סקילי (מרבני ספרד, המאה
ה-14) - דרשה כח</span></u>

<span dir="rtl">הדרך השלישי להודיע כמה יש ליפרע מן הרשעים הזדים לעולם
הבא, **ומה דוד המלך שלא חטא**, הגדיל חטאו ופרסמו **כאילו חטא** ונענש
עליו עונש גדול כדכת' (שמואל ב יב יא) הנני מקים עליך רעה מביתך וגו', ושכב
אבשלום עם עשר פלגשיו לעיני השמש הזאת, ונשכל מארבעה בנים, ילד, ותמר,
ואמנון, ואבשלום, לקיים מה שנאמר (שם ו) ואת הכבשה ישלם ארבעתיים, הרשעים
שחוטאים במתכוין ומורדים ומכעיסים לבוראם, על אחת כמה וכמה שיש לפרסמם
ולגלות קלונם וחרפתם לעתיד לבוא, ולדונם בדינה של גיהנם, ולשלם שבעתיים
לחקם, הן צדיק בארץ ישולם אף כי רשע וחוטא</span>:

<span dir="rtl">ומנין שדוד לא חטא, כדאמרי רבנן ז"ל (שבת נו.) כל האומר
דוד חטא אינו אלא טועה, שכל היוצא למלחמת בית דוד גט כריתות היה נותן לאשתו
וכו', ומוצל אותו צדיק מאותו חטא.</span>

<span dir="rtl"><u>שונה הוא פירוש אברבנאל על שמואל ב' פרק י"ב. מ 1500
בערך.</u></span>

<span dir="rtl">אברבנאל מפרש באריכות רבה את הפרק כפשוטו, ולא מקל כלל על
דוד. הוא אפילו מצטט את דברי חז"ל, כאילו היוצאים לקרב היו נותנים גט
לנשותיהם, אך מעדיף נימוקים אחרים להשלמת האל (או נתן הנביא) עם הנישואים
לבת שבע (האסורים לפי ההלכה...).</span>

<span dir="rtl">לפי פירושו, פשוט, אלוהים החליט לוותר לו על עונש המוות
המגיע לו, ולהעניש אותו בעונשים אחרים:</span>

<span dir="rtl">ואמר זה לפי שדוד כאשר שמע המשל מפי הנביא אמר, חי ה' בן
מות האיש הזה, ולכן אמר נתן, משפטיך אתה חרצת והודית שהיית חייב מיתה, והאל
ית' כאשר גזר עליך גזרה העביר את חטאתך שלא תמות, כי לא גזר עליך שתמות כי
אם על בניך ועל נשיך, ועשה זה לפי שהכל מאתו ובידו, ורחם עליך קודם
הגזירה.</span>

<span dir="rtl">הנה אם כן אמרו גם ה' העביר את חטאתך אין ראוי שיפורש אחרי
הוידוי, כי אם קודם זה בשעת הגזירה שלא נגזר עליו מיתה לפי שרחם עליו, והנה
ודוי דוד ותשובתו לא הסיר העונשים אשר נגזרו עליו, אבל נתכפרו עונותיו
וניצל מידי אבשלום וחזר למלכותו בזכות תשובתו:</span>

<span dir="rtl">בקבלה מזוהה דוד עם ספירת מלכות. אמנם ראינו גם את רחל
באותה ספירה, אך אין בעיה לקבלה בכפילויות כאלה.</span>

<u><span dir="rtl">זהר מנוקד/תרגום/ זהר חדש פרשת וישב</span></u>

<span dir="rtl">וְאִם אַתֶּם שׁוֹמְרִים אוֹתוֹ, תִּגְרְמוּ שֶׁאָז הִיא תִתְחַזֵּק בְּיַד מַלְכוּת הָאָרֶץ,
הַמַּלְכוּת שֶׁל דָּוִד, מִשּׁוּם שֶׁהִיא נִקְרֵאת מַלְכוּת, וּמִשּׁוּם זֶה אָמַר דָּוִד שֶׁאָחַז בָּהּ, לְךְ ה'
הַמַּמְלָכָה, בִּשְׁתֵּי מֵמִי"ם, לְהַכְלִיל אֶת מַלְכוּתוֹ וּלְיַחֵד אוֹתָה עִם מַלְכוּת הַשָּׁמַיִם. וְאִם אַתֶּם
לֹא תִשְׁמְעוּ לְקַדֵּשׁ אוֹתוֹ, וְתַעֲשׂוּ אוֹתוֹ חֹל, מַה כָּתוּב? וְהִצַּתִּי אֵשׁ בִּשְׁעָרֶיהָ וְאָכְלָה אַרְמְנוֹת
יְרוּשָׁלַיִם, שֶׁלְּמַטָּה.</span>

<u><span dir="rtl">ספר לקוטי תורה - ספר מלכים א</span>
<span dir="rtl">(החסידות מאמצת את הקבלה, ר' שניאור זלמן
מלאדי)</span></u>

<span dir="rtl">(יא) וירבעם יצא כו' והוא מתכסה בשלמה חדשה. הנה ירבעם היה
נשמת יוסף, וכשחטא פרחה אותו נשמה ממנו בסוד ויאשם בבעל וימות, והנה יוסף
היה מכוסה בשמלה ותתפשהו בבגדו. וגם אותו תפש הקב"ה בבגדו לזכותו ואמר מי
בראש, בן ישי בסוד עטרת היסוד, דוד כתר מלכות:</span>

<span dir="rtl">ומה יותר טוב, להבנת עולם הספירות המסובך, מאשר
ציורים....</span>

<img src="media/image1.png" style="width:6.25246in;height:11.30208in"
alt="עשרת הספירות באדם | spiritual source" />

<span dir="rtl">דוד המלך מקובל גם בדתות המונותיאיסטיות האחרות.</span>

<span dir="rtl">הברית החדשה מתעקשת שישו הוא משושלת בית דוד.</span>

<span dir="rtl">ומיכלאנג'לו, הפסל הגדול של הרנסנס, מפסל את דמותו באחד
מפסליו המדהימים.</span>

<img src="media/image2.jpeg" style="width:3.975in;height:5.9625in" />

<span dir="rtl">העתק של פסל מיוחד זה , כשישה מטר גובהו, הוצע לעירית
ירושלים, אבל, דוד לא הסכים להתלבש, ונאלצנו לוותר.</span>

<span dir="rtl"><u>דוד המלך בעת החדשה ובימינו</u></span>

<span dir="rtl">אין ספק "דוד מלך ישראל חי וקיים".</span>

<span dir="rtl">בציור, בפיסול, בסיפור, באגדה, בשירה... ובמחקר.</span>

<span dir="rtl">במטבעות לשון: "דוד נגד גולית", בין שאנחנו דוד ובין
שאנחנו גולית...</span>

<span dir="rtl">הנה קטעים מכַּתָּבָה נחמדה של גיל קופטש במוסד אבי-חי,
בשם:</span>

<span dir="rtl"><u>הג'ינג'י עם הרוגטקה: סוד הקסם של דוד המלך</u></span>

<span dir="rtl">דוד בן ישי, או בשם הבימה שלו דוד מלך ישראל, מָלַךְ פה לפני
כ-3000 שנה, ורישומו מהדהד עד היום ברחובות, במלונות הפאר וכמובן, בספרות
ובאמנות העולמית. מה יש בו, בדוד המלך, שמושך אליו כה רבים</span>?

 

<span dir="rtl">ובכן, מאיפה להתחיל. דוד המקראי היה רועה צעיר ואדמוני,
חתיך "יְפֵה עֵינַיִם וְטוֹב רֹאִי" (שמואל א, טז 12). הוא התייצב ללא חת לפני
גוליית הפלישתי, אך התייחס אליו כאילו היה דב, ולא כאל הענק המשוריין
שהיה</span>.

 <span dir="rtl">.....</span>

<span dir="rtl">בעלילות חייו של דוד אין רגע שקט - מה שאומר שמבחינה
דרמטית, הוא נכס לתסריטאים, מחזאים ואמנים אחרים. מרגע שהוא נלקח מהצאן
והתייצב מול גוליית, חייו הם סחרחרה של אירועים – משמחים וגם טרגיים.
נישואין למיכל בת שאול, בריחתו מפני שאול, חבירתו לפלישתים, מלכותו ביהודה,
ולאחר מלחמת אזרחים קצרה, גם על ישראל</span>.

 

<span dir="rtl">דוד לא רק היה לוחם מצטיין, הוא היה מדינאי נבון: הוא הקים
את הממלכה המאוחדת; קבע דווקא את ירושלים לבירה, מפני שהיא כמו האו"ם - לא
שייכת לתחומו של שום שבט; וכמובן, זכה להבטחת ה' כי מלכותו תישמר לו
ולשושלתו עד עולם (אם כי יהיו הרבה אינטריגות ומקרי רצח בדרך)</span>.

 

<span dir="rtl">אך מה שקסם יותר מכול לאמנים ששאבו את השראתם מדוד הוא
שדוד היה משורר, מאהב, ג'ינג'י, תחבולן, נגן מומחה בכלי פריטה. בצעירותו גם
היה קליל על החליל ובעל חוש הומור, גם אם אכזרי משהו. למשל, כששאול המלך
דרש תמורת בתו מיכל מוהר של מאה עורלות פלישתים, דוד הגדיל והביא לו 200.
על הנייר זה נשמע פשוט ומשעשע, אך יש לזכור שעורלות הן לא דבר שפלישתי תורם
מרצונו</span>.

 

<span dir="rtl">אנשי הרנסנס התחברו לדוד יותר מכול, אולי. הם הבינו
בחושיהם הרגישים שדמותו משקפת את כל היכולות, האורות והצללים של בן האדם.
דמותו של דוד כאיש אשכולות, המשלב חומר ורוח בצורה פנטסטית, הפעימה חבר'ה
כמו מיכאלאנג'לו, טיציאן, דונטלו קראואג'ו ורמברנדט. כך גם לגבי אמנים עד
ימינו עתה. ממשוררי הגוספל ועד משוררי הראפ – כולם מצטטים מתהילים. חבל
שמדינת ישראל לא מקבלת על כך תמלוגים</span>.

 

<span dir="rtl">מה שקסם לאנשי הדת בדוד היה שלמרות שהיה חוטא גדול, היה גם
בעל תשובה גדול. בראייה הנוצרית, דוד שני רק לישו מבחינת ההערצה, וכמובן,
יש לזכור שלפי אמונתם, ישו הוא מזרע בית דוד</span>.

 

<span dir="rtl">על אף כל החטאים והפגמים, הפדיחות והנפילות המוסריות
הקטנות והגדולות; על אף כל אלה, דוד שואף לקרבתו של הקב"ה ותר אחריה. זה מה
שזועק החוצה ממזמורי התהילים - הרצון להתקרב לה'. דוד מייצג את החיים
בכוליותם. אילו היה חי היום, היו קוראים לו הוליסטי. הוא מגלם בחייו את
המציאות על כל רבדיה. טוב ורע, אהבה ומלחמה, עדינות ואכזריות, ריחוק מה'
וקרבה לה</span>'.  

<span dir="rtl">אין ספק, למרות המחקר שתוהה עדיין, אם היה דוד או לא היה
דוד, דוד מלך ישראל חי וקיים.</span>
