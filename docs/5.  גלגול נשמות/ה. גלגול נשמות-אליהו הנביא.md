<span dir="rtl"><u>גלגול נשמות – אליהו הנביא</u></span>

<span dir="rtl">אליהו הנביא הוא דמות שכל ילד מכיר, ובדרך כלל גם אוהב.
בעיקר מפני שהוא מביא מתנות בפסח.</span>

<span dir="rtl">אך אם נתחיל מדמותו המקראית, נפגוש דמות רב גוונית, כרגיל
בדמויות חשובות במקרא, כאשר לא פעם, תהיה זו אישיות שלא יהיה נחמד להיתקל
בה.</span>

<span dir="rtl">במקרא הוא גיבור ראשי, ממלכים א' מפרק י"ז ועד מלכים ב'
פרק ב'. עיקר תפקידו כאן הוא עימות עם אחאב, איזבל ובנם אחזיה. מדי פעם הוא
מסייע לקשיי יום.</span>

<span dir="rtl">מחזור סיפורי אליהו מכיל ניסים רבים, בניגוד לרוח הכללית
של ספרי מלכים, שברובה נוטה לסיפור היסטורי ריאלי.</span>

<span dir="rtl">צריך להדגיש שאליהו הוא נביא הפועל בממלכת ישראל. לא נזכר
כל קשר שלו עם ממלכת יהודה או ירושלים. גם כשהוא בורח מרודפיו אינו מגיע
לשם. ברור מכאן, שסיפורים אלה נוצרו בממלכת ישראל וניתן לשער גם את סיבתם.
נתייחס בהמשך.</span>

<span dir="rtl">הנה כמה מעלילותיו:</span>

<span dir="rtl">הופעתו הראשונה כמבשר את עונש הבצורת (המקובל בתורה עצמה),
על חטאי אחאב ואיזבל. (לא חטאי העם, כפי שמקובל בתורה).</span>

<u><span dir="rtl">ספר מלכים א פרק יז</span></u>

1)  <span dir="rtl">וַיֹּאמֶר אֵלִיָּהוּ הַתִּשְׁבִּי מִתֹּשָׁבֵי גִלְעָד אֶל אַחְאָב חַי יְהֹוָה אֱלֹהֵי
    יִשְׂרָאֵל אֲשֶׁר עָמַדְתִּי לְפָנָיו אִם יִהְיֶה הַשָּׁנִים הָאֵלֶּה טַל וּמָטָר כִּי אִם לְפִי דְבָרִי:  
    </span>

<span dir="rtl">ואז הוא נאלץ לברוח.</span>

<span dir="rtl">תחילה לנחל כרית (?) שם העורבים מביאים לו לחם ובשר בבוקר
ובערב.</span>

<span dir="rtl">אחר כך הוא גולה לאלמנה "בצרפת אשר לצידון" המכלכלת אותו
בצו אלוהי, אך למעשה הוא דואג לה בדרך הנס, שאנחנו יודעים לשיר
אותו:</span>

<u><span dir="rtl">ספר מלכים א פרק יז</span></u>

<span dir="rtl">(יד) כִּי כֹה אָמַר יְהֹוָה אֱלֹהֵי יִשְׂרָאֵל כַּד הַקֶּמַח לֹא תִכְלָה וְצַפַּחַת
הַשֶּׁמֶן לֹא תֶחְסָר עַד יוֹם תֵּת יְהֹוָה גֶּשֶׁם עַל פְּנֵי הָאֲדָמָה</span>:

<span dir="rtl">(טו) וַתֵּלֶךְ וַתַּעֲשֶׂה כִּדְבַר אֵלִיָּהוּ וַתֹּאכַל הִיא וָהוּא וּבֵיתָהּ
יָמִים</span>:

<span dir="rtl">(טז) כַּד הַקֶּמַח לֹא כָלָתָה וְצַפַּחַת הַשֶּׁמֶן לֹא חָסֵר כִּדְבַר יְהֹוָה אֲשֶׁר דִּבֶּר
בְּיַד אֵלִיָּהוּ:</span>

<span dir="rtl">וגם כאשר הילד של המארחת מת, אליהו מְחַיֵּה אותו, ומשכנע אותה
(וגם את הקורא) כמו שהיא אומרת "עתה זה ידעתי כי איש אלוהים אתה".</span>

<span dir="rtl">המעשה הגדול והמפורסם שלו הוא מעמד הר הכרמל, שבו הוא
מוכיח לכל העם את יתרונו של ה' על פני הבעל על ידי נס כמובן.</span>

<span dir="rtl">הוא דורש מאחאב "לך קבוץ לי את כל ישראל" וגם את נביאי
הבעל ונביאי האשרה "אוכלי שולחן איזבל".</span>

<span dir="rtl">משום מה אחאב ממלא את בקשתו מיד. ושם אליהו מוכיח את גדולת
ה', על ידי הדלקת האש במזבח, שלא רק שהיו בו עצים ללא אש, אלא אפילו שפכו
עליו מים.</span>

<span dir="rtl">כמובן, שנביאי הבעל נכשלו.</span>

<span dir="rtl">ואז אנחנו רואים את הנביא האלים:</span>

<u><span dir="rtl">ספר מלכים א פרק יח</span></u>

<span dir="rtl">(לט) וַיַּרְא כָּל הָעָם וַיִּפְּלוּ עַל פְּנֵיהֶם וַיֹּאמְרוּ יְהֹוָה הוּא הָאֱלֹהִים
יְהֹוָה הוּא הָאֱלֹהִים</span>:

<span dir="rtl">(מ) וַיֹּאמֶר אֵלִיָּהוּ לָהֶם תִּפְשׂוּ אֶת נְבִיאֵי הַבַּעַל אִישׁ אַל יִמָּלֵט מֵהֶם
וַיִּתְפְּשׂוּם וַיּוֹרִדֵם אֵלִיָּהוּ אֶל נַחַל קִישׁוֹן וַיִּשְׁחָטֵם שָׁם</span>:

<span dir="rtl">(מא) וַיֹּאמֶר אֵלִיָּהוּ לְאַחְאָב עֲלֵה אֱכֹל וּשְׁתֵה כִּי קוֹל הֲמוֹן
הַגָּשֶׁם:</span>

<span dir="rtl">נפתרה בעיה אחת, אבל הוא נרדף על ידי איזבל, השולחת לו
מלאכים כדי להודיע לו שהיא עומדת לחסלו... (לפחות המחבר של עלילות אליהו
כותב בתמימות בולטת).</span>

<span dir="rtl">הוא בורח ומגיע "לחורב", סיפור שחוקרי מקרא רואים בו הקבלה
לדמותו של משה רבנו.</span>

<span dir="rtl">הוא צם ארבעים יום וארבעים לילה, ונפגש ממש עם
אלוהים:</span>

<u><span dir="rtl">ספר מלכים א פרק יט</span></u>

<span dir="rtl">(יא) וַיֹּאמֶר צֵא וְעָמַדְתָּ בָהָר לִפְנֵי יְהֹוָה וְהִנֵּה יְהֹוָה עֹבֵר וְרוּחַ
גְּדוֹלָה וְחָזָק מְפָרֵק הָרִים וּמְשַׁבֵּר סְלָעִים לִפְנֵי יְהֹוָה לֹא בָרוּחַ יְהֹוָה וְאַחַר הָרוּחַ רַעַשׁ לֹא
בָרַעַשׁ יְהֹוָה</span>:

<span dir="rtl">(יב) וְאַחַר הָרַעַשׁ אֵשׁ לֹא בָאֵשׁ יְהֹוָה וְאַחַר הָאֵשׁ קוֹל דְּמָמָה
דַקָּה</span>:

<span dir="rtl">(יג) וַיְהִי כִּשְׁמֹעַ אֵלִיָּהוּ וַיָּלֶט פָּנָיו בְּאַדַּרְתּוֹ וַיֵּצֵא וַיַּעֲמֹד פֶּתַח
הַמְּעָרָה וְהִנֵּה אֵלָיו קוֹל וַיֹּאמֶר מַה לְּךָ פֹה אֵלִיָּהוּ</span>:

<span dir="rtl">(יד) וַיֹּאמֶר קַנֹּא קִנֵּאתִי לַיהֹוָה אֱלֹהֵי צְבָאוֹת כִּי עָזְבוּ בְרִיתְךָ בְּנֵי
יִשְׂרָאֵל אֶת מִזְבְּחֹתֶיךָ הָרָסוּ וְאֶת נְבִיאֶיךָ הָרְגוּ בֶחָרֶב וָאִוָּתֵר אֲנִי לְבַדִּי וַיְבַקְשׁוּ אֶת נַפְשִׁי
לְקַחְתָּהּ:</span>

<span dir="rtl">מבחינה ספרותית, יש בספורי אליהו ניסיון להשוותו למשה
רבנו, בעיקר בחוויה בהר חורב, לאחר "ארבעים יום וארבעים לילה" נגלה אליו
אלוהים ב"קול דממה דקה".</span>

<span dir="rtl">יש גם שהדגישו את הדמיון בין אליהו הנביא ובין הנביא יונה
(כנראה סיפורי אליהו קדמו). שני נביאים אלה הם נביאים קנאים שאינם מבקשים
חזרה בתשובה אלא ענישה. הסליחה המירבית של אליהו לאחאב, היא להעביר את
העונש לבניו...</span>

<span dir="rtl">תגובתו של ה' על פנייתו של אליהו בחורב, מעניינת, וגררה
פרשנויות נועזות של חז"ל ורש"י בעקבותיהן.</span>

<span dir="rtl">ה' מצווה אותו לבצע מהפכה בכל האזור. להמליך את חזאל למלך
אל ארם, את יהוא למלך על ישראל, וגם למנות את אלישע לנביא תחתיו.</span>

<span dir="rtl">אליהו מבצע רק הוראה אחת מהשלוש ומגייס את אלישע כמשרתו,
או אולי כשוליה. את השאר יעשה אלישע.</span>

<span dir="rtl">עד הפרדה מאלישע, שנעשית שוב בדרך הנס, כאשר אליהו עולה
בסערה השמימה במרכבה וסוסים מאש, הוא מספיק עוד שני מבצעים.</span>

<span dir="rtl">הראשון ידוע כ"כרם נבות". הוא לא מצליח למנוע את השחיתות,
אך הוא משאיר לדורות את מטבע הלשון "הרצחת וגם ירשת" (למרות שאחאב עצמו לא
רצח, ולא התכוון לרצוח, אלא איזבל הייתה היוזמת, וביצעה הכל בדרך "חוקית"
מלבד עדויות שקר...).</span>

<span dir="rtl">השני, ידוע פחות, הוא הריגת שליחיו של אחזיה בנו של אחאב,
שלא חטאו, ואפילו חז"ל לא מבינים למה היה צורך להרוג אותם.</span>

<span dir="rtl">אחזיה נפצע קשות בתאונה בביתו, וביקש להתייעץ עם בעל זבוב
אלוהי עקרון (כנראה אל מומחה לבעיות בריאות). וכל תפקידו של אליהו היה לומר
לו "המבלי אין אלוהים בישראל אתם הולכים לדרוש בבעל זבוב אלוהי עקרון"
ולבשר לו שימות בשל כך, ספק אם בגלל עבודה זרה, או פשוט, חוסר פטריוטיות.
יש לנו אל שלנו למה ללכת לאחר.</span>

<span dir="rtl">אבל לפני הפגישה, אחזיה שולח לקראתו "שר חמישים וחמישיו"
שלוש פעמים, והוא מחסל מאה איש על ידי אש היורדת מהשמים... שוב האלימות
משתוללת.</span>

<span dir="rtl">אחת ההשערות המחקריות לפיתוח מחזור סיפורי אליהו, או
להתאמתם לספר מלכים, היא חילופי השושלות, בין שושלת עומרי (עומרי, אחאב,
אחזיה, יהורם), ושושלת יהוא (יהוא, יהואחז, יואש, ירבעם, זכריה).</span>

<span dir="rtl">שושלת אחאב הצטיינה בפתיחות ליברלית, קשרי חוץ, בנייה וכוח
צבאי. אבל, יהוא השמיד באכזריות כל שריד לבית אחאב, והתכנס בקנאות דתית.
מחזור סיפורי אליהו מספק הצדקה לרצחנות של יהוא, מפני שהוא, כביכול, מממש
את דרכו של אליהו נציג אלוהי ישראל כנגד אחאב, ובעיקר איזבל, שהכניסו
לישראל גם את פולחן הבעל (ויש הוכחות גם מהתנ"ך, שפולחן הבעל לא מנע את
פולחן ה').</span>

<span dir="rtl">האם בכך תמו סיפורי אליהו המקראי? כמעט.</span>

<span dir="rtl">נס נעשה לו לאליהו הנביא, שאולי בזכותו התגלגל לחיי נצח
בתרבות ישראל.</span>

<span dir="rtl">הוא נזכר עוד פעם אחת בתנ"ך, בספר מלאכי, שנחשב לאחרון
הנביאים (וספרו האחרון בתרי עשר) המנבא בתחילת ימי הבית השני, וכך הוא
מסיים את נבואתו:</span>

<u><span dir="rtl">ספר מלאכי פרק ג</span></u>

<span dir="rtl">(כג) הִנֵּה אָנֹכִי שֹׁלֵחַ לָכֶם אֵת אֵלִיָּה הַנָּבִיא לִפְנֵי בּוֹא יוֹם יְהֹוָה
הַגָּדוֹל וְהַנּוֹרָא</span>:

<span dir="rtl">(כד) וְהֵשִׁיב לֵב אָבוֹת עַל בָּנִים וְלֵב בָּנִים עַל אֲבוֹתָם פֶּן אָבוֹא
וְהִכֵּיתִי אֶת הָאָרֶץ חֵרֶם:</span>

<span dir="rtl">שני פסוקים אלה מבשרים לנו שאליהו הנביא לא רק עלה לשמים,
אלא הוא עתיד גם לחזור. אמנם גם כאן יש תחושת אלימות, אך תפקידו של אליהו
הוא דווקא תפקיד של שלום.</span>

<span dir="rtl">נראה שהתחנך בשמים, ועל פי עתידו, עבר מטמורופוזה ממש.
בסיפורי התלמוד והלאה, הוא כבר "זכור לטוב", מנחם, עושה נסים לטובת קשי
יום, מלמד תלמידי חכמים, מדווח על רגשותיו של הקב"ה, וכמובן, מבשר
גאולה.</span>

<u><span dir="rtl">משנה מסכת סוטה פרק ט</span></u>

<span dir="rtl">רַבִּי פִּנְחָס בֶּן יָאִיר אוֹמֵר, זְרִיזוּת מְבִיאָה לִידֵי נְקִיּוּת, וּנְקִיּוּת
מְבִיאָה לִידֵי טָהֳרָה, וְטָהֳרָה מְבִיאָה לִידֵי פְרִישׁוּת, וּפְרִישׁוּת מְבִיאָה לִידֵי קְדֻשָּׁה, וּקְדֻשָּׁה
מְבִיאָה לִידֵי עֲנָוָה, וַעֲנָוָה מְבִיאָה לִידֵי יִרְאַת חֵטְא, וְיִרְאַת חֵטְא מְבִיאָה לִידֵי חֲסִידוּת,
וַחֲסִידוּת מְבִיאָה לִידֵי רוּחַ הַקֹּדֶשׁ. וְרוּחַ הַקֹּדֶשׁ מְבִיאָה לִידֵי תְחִיַּת הַמֵּתִים, וּתְחִיַּת
הַמֵּתִים בָּאָה עַל יְדֵי אֵלִיָּהוּ זָכוּר לַטּוֹב, אָמֵן:</span>

<span dir="rtl">ובבלי הוא כבר מופיע ומשוחח עם רבי יוסי...</span>

<u><span dir="rtl">תלמוד בבלי מסכת ברכות דף ג/א</span></u>

<span dir="rtl">תניא: אמר רבי יוסי:</span>

<span dir="rtl">פעם אחת הייתי מהלך בדרך, ונכנסתי לחורבה אחת מחורבות
ירושלים להתפלל. בא אליהו זכור לטוב ושמר לי על הפתח עד שסיימתי תפלתי.
לאחר שסיימתי תפלתי אמר לי, שלום עליך רבי. ואמרתי לו שלום עליך רבי ומורי.
ואמר לי, בני, מפני מה נכנסת לחורבה זו? אמרתי לו להתפלל. ואמר לי, היה לך
להתפלל בדרך. ואמרתי לו, מתיירא הייתי שמא יפסיקו בי עוברי דרכים. ואמר לי
היה לך להתפלל תפלה קצרה.</span>

<span dir="rtl">באותה שעה למדתי ממנו שלשה דברים. למדתי שאין נכנסין
לחורבה, ולמדתי שמתפללין בדרך, ולמדתי שהמתפלל בדרך מתפלל תפלה
קצרה.</span>

<span dir="rtl">ואמר לי בני, מה קול שמעת בחורבה זו? ואמרתי לו, שמעתי בת
קול שמנהמת כיונה ואומרת: אוי לבנים שבעונותיהם החרבתי את ביתי ושרפתי את
היכלי והגליתים לבין האומות.</span>

<span dir="rtl">ואמר לי, חייך וחיי ראשך לא שעה זו בלבד אומרת כך, אלא בכל
יום ויום שלש פעמים אומרת כך. ולא זו בלבד אלא בשעה שישראל נכנסין לבתי
כנסיות ולבתי מדרשות ועונין יהא שמיה הגדול מבורך, הקדוש ברוך הוא מנענע
ראשו ואומר, אשרי המלך שמקלסין אותו בביתו כך. מה לו לאב שהגלה את בניו,
ואוי להם לבנים שגלו מעל שולחן אביהם.</span>

<span dir="rtl">אבל, מתלבטים בעניין תפקידו של אליהו.</span>

<u><span dir="rtl">משנה מסכת עדיות פרק ח</span></u>

<span dir="rtl">(ז) אָמַר רַבִּי יְהוֹשֻׁעַ, מְקֻבָּל אֲנִי מֵרַבָּן יוֹחָנָן בֶּן זַכַּאי שֶׁשָּׁמַע מֵרַבּוֹ
וְרַבּוֹ מֵרַבּוֹ, הֲלָכָה לְמשֶׁה מִסִּינַי שֶׁאֵין אֵלִיָּהוּ בָּא לְטַמֵּא וּלְטַהֵר לְרַחֵק וּלְקָרֵב, אֶלָּא לְרַחֵק
הַמְקוֹרָבִין בִּזְרוֹעַ וּלְקָרֵב הַמְרֻחָקִין בִּזְרוֹעַ.</span>

<span dir="rtl">ובהמשך, יש המפרשים שהוא בא לפתור מחלוקות בין חכמים, ויש
מרחיקים ומייעדים אותו לעשות שלום בעולם.</span>

<span dir="rtl">ויש שפשוט משאירים לו לחרוץ משפט במקום שאין דרך לדעת את
האמת. ולמעשה, מקפיאים את הנושא, ו"עד שיבוא אליהו" משמעו, לנצח.</span>

<u><span dir="rtl">משנה מסכת בבא מציעא פרק ג</span></u>

<span dir="rtl">(ד) שְׁנַיִם שֶׁהִפְקִידוּ אֵצֶל אֶחָד, זֶה מָנֶה וְזֶה מָאתַיִם, זֶה אוֹמֵר שֶׁלִּי
מָאתַיִם וְזֶה אוֹמֵר שֶׁלִּי מָאתַיִם, נוֹתֵן לָזֶה מָנֶה וְלָזֶה מָנֶה, וְהַשְּׁאָר יְהֵא מֻנָּח עַד שֶׁיָּבוֹא
אֵלִיָּהוּ. אָמַר רַבִּי יוֹסֵי, אִם כֵּן מַה הִפְסִיד הָרַמַּאי. אֶלָּא הַכֹּל יְהֵא מֻנָּח עַד שֶׁיָּבוֹא
אֵלִיָּהוּ:</span>

<span dir="rtl">אבל מסורות רבות לא מתעלמות מקנאותו של אליהו.</span>

<span dir="rtl">הנה רש"י, מפרש על אתר:</span>

<u><span dir="rtl">ספר מלכים א פרק יט</span></u>

<span dir="rtl">(טז) וְאֵת יֵהוּא בֶן נִמְשִׁי תִּמְשַׁח לְמֶלֶךְ עַל יִשְׂרָאֵל וְאֶת אֱלִישָׁע בֶּן
שָׁפָט מֵאָבֵל מְחוֹלָה תִּמְשַׁח לְנָבִיא תַּחְתֶּיךָ:</span>

<u><span dir="rtl">רש"י על מלכים א פרק יט פסוק טז</span></u>

<span dir="rtl">(טז) תמשח לנביא תחתיך - אי איפשי בנביאותך, מאחר שאתה
מלמד קטיגוריא על בני:</span>

<span dir="rtl">ודווקא הפרשנות העוינת לאליהו, מביאה אותו לאחד הטקסים
הפולקלוריסטיים, טקס ברית המילה.</span>

<u><span dir="rtl">פרקי דרבי אליעזר - פרק כח</span>
<span dir="rtl">(המאה השמינית)</span></u>

<span dir="rtl">ועמד אליהו ז"ל וברח לו להר חורב. שנ' "ויקם ויאכל וישתה",
ושם נגלה לו הב"ה אמר לו: מה לך פה אליהו? קנא קנאתי. אמ' לו: לעולם אתה
מקנא. קנאת בשטים על גלוי עריות, שנ' "פנחס בן אלעזר בן אהרן הכהן"
\[אמונות שונות רואות באליהו את גלגולו של פנחס בן אהרון שהרג את הישראלי
והמדינית שקיימו יחסי מין בערבות מואב\], וכאן קנאת.  
חייך שאין עושין ברית מילה עד שאתה רואה בעיניך. מכאן התקינו חכמים לעשות
כסא אחד מכובד למלאך הברית שנקרא אליהו ז"ל \[זכור לטוב\].</span>

<u><span dir="rtl">זהר מנוקד/תרגום/ חלק א דף צג/א</span></u>

<span dir="rtl">בֹּא רְאֵה, בָּרִאשׁוֹנָה כָּתוּב (מלכים א יט) מַה לְּךְ פֹּה אֵלִיָּהוּ וְגוֹ',
וְכָתוּב קַנֹּא קִנֵּאתִי לַה' אֱלֹהֵי צְבָאוֹת כִּי עָזְבוּ בְרִיתְךְ בְּנֵי יִשְׂרָאֵל וְגוֹ'. אָמַר לוֹ,
חַיֶּיךְ, שֶׁבְּכָל מָקוֹם שֶׁהָרֹשֶׁם הַקָּדוֹשׁ הַזֶּה יִרְשְׁמוּ אוֹתוֹ בָּנַי בִּבְשָׂרָם, אַתָּה תִזְדַּמֵּן לְשָׁם.
וְהַפֶּה שֶׁהֵעִיד שֶׁיִּשְׂרָאֵל עָזְבוּ, הוּא יָעִיד שֶׁיִּשְׂרָאֵל מְקַיְּמִים אֶת הַבְּרִית הַזּוֹ. וַהֲרֵי שָׁנִינוּ,
עַל מָה נֶעֱנַשׁ אֵלִיָּהוּ לִפְנֵי הַקָּדוֹשׁ בָּרוּךְ הוּא? עַל שֶׁאָמַר לָשׁוֹן הָרָע עַל בָּנָיו.</span>

<span dir="rtl"><u>מחזור ויטרי – הלכות מילה</u></span>
<span dir="rtl">(מחזור ויטרי נכתב ב 1208 על ידי שמחה בן שמואל תלמיד
רש"י, והוא אחד המקורות העתיקים לתפילות באיזור אשכנז).</span>

<span dir="rtl">והיינו דכת' "כי עזבו בריתך בני ישראל". אמר לו הק' אתה
הֹפקדת על המילה. חייך שכל שעה שמקיימין בניי מצוה זו תהא עומד ביניהם.
לפיכך תיקנו לעשות כסא כבוד למלאך הברית. וזהו אליהו. דכת' "ומלאך הברית
אשר אתם חפיצים". וכת' "הנה אנכי שלח לכם את אליה" וגומ':</span>

<span dir="rtl">הנה חלק מהטקס.</span>

**<span dir="rtl"><u>מעבירים את התינוק לכיסא של אליהו.</u></span>**

<span dir="rtl">**המוהל**: זֶה הַכִּסֵּא שֶׁל אֵלִיָּהוּ הַנָּבִיא זָכוּר לַטּוֹב</span>.

<span dir="rtl">לִישׁוּעָתְךָ קִוִּיתִי אֲדֹנָ-י, שִׂבַּרְתִּי לִישׁוּעָתְךָ אֲדֹנָ-י, וּמִצְוֹתֶיךָ עָשִׂיתִי.
אֵלִיָּהוּ מַלְאַךְ הַבְּרִית, הִנֵּה שֶׁלְּךָ לְפָנֶיך, עֲמוֹד עַל יְמִינִי וְסָמְכֵנִי. שִׂבַּרְתִּי לִישׁוּעָתְךָ
אֲדֹנָ-י, שָׂשׂ אָנֹכִי עַל אִמְרָתֶךָ כְּמוֹצֵא שָׁלָל רָב. שָׁלוֹם רָב לְאֹהֲבֵי תוֹרָתֶך וְאֵין לָמוֹ
מִכְשׁוֹל. אַשְׁרֵי תִּבְחַר וּתְקָרֵב יִשְׁכֹּן חֲצֵרֶיךָ, נִשְׂבְּעָה בְּטוּב בֵּיתֶך, קְדשׁ הֵיכָלֶךָ</span>.

<span dir="rtl">ונוכחותו בברית היא תשובה לתלונתו "עזבו בריתך בני ישראל",
ניתן לומר אפילו, זה עונשו.</span>

<span dir="rtl">מקום נוסף, שבו כמובן, מככב אליהו, הוא בכוס החמישית של
סדר הפסח. וכאן הסיבות שונות ומעורפלות למדי.</span>

<span dir="rtl">במשנה כתוב "אפילו עני שבעניים לא יפחות לו מארבעה כוסות",
בתלמוד "הכל חייבין בארבעה כוסות", אבל בגירסאות כתבי יד של התלמוד, נמצא
כתוב:</span>

<span dir="rtl">"כוס חמישי גומר עליו את ההלל ואחריו הלל הגדול, דברי [רבי
טרפון](https://he.wikipedia.org/wiki/%D7%A8%D7%91%D7%99_%D7%98%D7%A8%D7%A4%D7%95%D7%9F)</span>" <span dir="rtl">.</span>

<span dir="rtl">ראייה לכך, גם בפרשנים מאוחרים כמו הרא"ש (רבנו אשר), אשר
בפירושו על מסכת פסחים אומר: "כוס חמישי אומרים עליו הלל הגדול דברי רבי
טרפון".</span>

<span dir="rtl">גאוני בבל התפשרו, ואמרו שכוס חמישי מותר אך לא חובה.
והרמב"ם בעקבותיהם.</span>

<u><span dir="rtl">רמב"ם יד החזקה הלכות חמץ ומצה פרק ח</span></u>

<span dir="rtl">(י) ואחר כך נוטל ידיו ומברך ברכת המזון על כוס שלישי,
ושותהו, ואחר כך מוזג כוס רביעי וגומר עליו את ההלל, ואומר עליו ברכת השיר,
והיא יהללוך ה' כל מעשיך וכו', ומברך בורא פרי הגפן, ואינו טועם אחר כך
כלום כל הלילה חוץ מן המים. ויש לו למזוג כוס חמישי ולומר עליו הלל הגדול,
והוא מהודו לה' כי טוב עד על נהרות בבל. **וכוס זה אינו חובה כמו ארבעה
כוסות...**</span>

<span dir="rtl">אחד הפירושים למספר ארבעה כאן, הוא "ארבע לשונות גאולה",
בפסוקים ו, ז, להלן:</span>

<u><span dir="rtl">ספר שמות פרק ו</span></u>

<span dir="rtl">(ו) לָכֵן אֱמֹר לִבְנֵי יִשְׂרָאֵל אֲנִי יְהֹוָה **וְהוֹצֵאתִי** אֶתְכֶם מִתַּחַת
סִבְלֹת מִצְרַיִם **וְהִצַּלְתִּי** אֶתְכֶם מֵעֲבֹדָתָם **וְגָאַלְתִּי** אֶתְכֶם בִּזְרוֹעַ נְטוּיָה וּבִשְׁפָטִים
גְּדֹלִים</span>:

<span dir="rtl">(ז) **וְלָקַחְתִּי** אֶתְכֶם לִי לְעָם וְהָיִיתִי לָכֶם לֵאלֹהִים וִידַעְתֶּם כִּי
אֲנִי יְהֹוָה אֱלֹהֵיכֶם הַמּוֹצִיא אֶתְכֶם מִתַּחַת סִבְלוֹת מִצְרָיִם</span>:

<span dir="rtl">(ח) **וְהֵבֵאתִי** אֶתְכֶם אֶל הָאָרֶץ אֲשֶׁר נָשָׂאתִי אֶת יָדִי לָתֵת אֹתָהּ
לְאַבְרָהָם לְיִצְחָק וּלְיַעֲקֹב וְנָתַתִּי אֹתָהּ לָכֶם מוֹרָשָׁה אֲנִי יְהֹוָה:</span>

<span dir="rtl">אמנם יש כאן חמש... אבל החמישית אינה גאולת מצרים, אלא
הגאולה לעתיד לבוא, וכאן מכרסם הספק... לשתות או לא לשתות...</span>

<span dir="rtl">במקומות רבים היה נהוג למזוג כוס חמישית אך לא לשתות אותה.
והפולקולור עשה את הכוס החמישית לכוסו של אליהו הנביא, שעובר בבתי ישראל,
וגם הוא רוצה לשתות.</span>

<span dir="rtl">המקור הוא אצל הגאון מוילנה, שהיה ער לויכוח הפרשני ביחס
לכוס חמישית, ולכן, אמר שכמו בכל מחלוקת היא תיפתר כאשר יבוא אליהו (כלומר
ימות המשיח), ואז הפולקלור העממי פתר את הבעיה כבר היום.</span>

<span dir="rtl">הרמב"ם בכלל, אינו מייחס חשיבות גדולה לאמונות עממיות, ועל
בואו העתידי של אליהו הנביא הוא כותב כך:</span>

<u><span dir="rtl">רמב"ם יד החזקה הלכות מלכים פרק יב</span></u>

<span dir="rtl">ויש מן החכמים שאומרים שקודם ביאת המשיח יבא אליהו וכל אלו
הדברים וכיוצא בהן לא ידע אדם איך יהיו עד שיהיו. שדברים סתומין הן אצל
הנביאים, גם החכמים אין להם קבלה בדברים אלו, אלא לפי הכרע הפסוקים, ולפיכך
יש להם מחלוקת בדברים אלו. ועל כל פנים אין סדור הויית דברים אלו ולא
דקדוקיהן עיקר בדת, ולעולם לא יתעסק אדם בדברי ההגדות, ולא יאריך במדרשות
האמורים בענינים אלו וכיוצא בהן, ולא ישימם עיקר. שאין מביאין לא לידי יראה
ולא לידי אהבה, וכן לא יחשב הקצין.</span>

<span dir="rtl">לעומת זה, באגדה, מהתלמוד ועד הקבלה ועד בכלל, אליהו הנביא
הוא המורה הגדול, וחוויות של "גילוי אליהו", כלומר פגישה איתו, הן, בדרך
כלל חוויות לימודיות.</span>

<span dir="rtl">כבר בתלמוד בבלי, כתובות, דף ק"ו, מסופר על רבי ענן, שהיה
רגיל לבוא אצלו והיה מלמד אותו, ובעזרתו כתב את ספר "סדר דאליהו".</span>

<span dir="rtl">פעם אחת דן רבי ענן דין שלא כהלכה, ופסק אליהו
מלבוא.</span>

<span dir="rtl">ישב רבי ענן בתענית, ביקש רחמים, ובא אליהו אך היה מפחיד
אותו.</span>

<span dir="rtl">עשה רבי ענן תיבה לעצמו, והיה יושב בה לפני אליהו עד שגמר
את לימודו.</span>

<span dir="rtl">בכך מייחסים לרבי ענן, מאמוראי בבל, את כתיבת המדרש "תנא
דבי אליהו", הנקרא גם "סדר אליהו" ומחולק ל"סדר אליהו רבה" ו"סדר אליהו
זוטא".</span>

<span dir="rtl">המחקר מתלבט בעניין מקורו של המדרש הזה, וגם חכמים מימי
הבינים לא מקבלים את האגדה. אבל לענייננו, "גילוי אליהו" מלמד, וגם
מפחיד.</span>

<span dir="rtl">אחת הגירסאות למקורה של קבלת ימי הביניים (פרובנס וספרד),
היא גילוי אליהו.</span>

<span dir="rtl">שתי הגירסאות האחרות הן "קבלה למשה בסיני" ורק גילוי הקבלה
מתוך התורה עצמה אחר כך, וכמובן, ספר "הזוהר" שנכתב על ידי רשב"י והתגלה
בספרד בסוף המאה ה-13 כביכול.</span>

<span dir="rtl">להלן שלד של מאמר מעניין, ואפילו פיקנטי על גירסת "גילוי
אליהו" כמקור הקבלה.</span>

<span dir="rtl"><u>עודד ישראלי – למי התגלה אליהו?</u></span>

<https://cris.bgu.ac.il/en/publications/%D7%9C%D7%9E%D7%99-%D7%94%D7%AA%D7%92%D7%9C%D7%94-%D7%90%D7%9C%D7%99%D7%94%D7%95-%D7%9C%D7%92%D7%9C%D7%92%D7%95%D7%9C%D7%99%D7%94-%D7%A9%D7%9C-%D7%9E%D7%A1%D7%95%D7%A8%D7%AA-%D7%A7%D7%91%D7%9C%D7%99%D7%AA-%D7%9E%D7%9B%D7%AA%D7%91%D7%99-%D7%94%D7%99%D7%93-%D7%90%D7%9C-%D7%94%D7%93%D7%A4%D7%95%D7%A1%D7%99%D7%9D>

<span dir="rtl">מנחם רקנאטי, שנפטר בשנת 1310, היה מקובל איטלקי, שכתב
פירוש קבלי לתורה.  
פירושו היה בכתב יד, טרם שהומצא הדפוס בערך חמישים שנה אחרי מותו.</span>

<span dir="rtl"><u>פירוש רקנאטי לתורה, פרשת נשא</u></span>

<span dir="rtl">והפירוש הראשון הוא דעת החסיד ר' יצחק בן הרב ז"ל שהיה
נגלה לו אליהו ז"ל</span>, <span dir="rtl">כי נגלה לרבי דוד אב ב"ד, ולִמֵּד
לו חכמת הקבלה, ומסרה לבנו הראב"ד, וגם לו נגלה</span>,
<span dir="rtl">והוא מסרה לבנו ר' יצחק סגי נהור שלא ראה מעולם, וגם לו
נגלה, והוא מסרה לב' תלמידיו, האחד ר' עזרא שפירש שיר השירים והאחד ר'
עזריאל, ואחריהן נמשכה להרמב"ן ז"ל</span>.

<span dir="rtl">אבל, במהדורת פירוש רקנאטי שהודפסה ב 1523 לא קיימת המסורת
הזאת, והיא נכנסה רק במהדורה של 1545....</span>

<span dir="rtl">המהדיר של כתב היד הזה, נסים חלפן, אשר הועסק על ידי בעל
בית הדפוס הוונציאני הנודע מרקו אנטוניו יושטיניאן, ערך – על פי הודאתו –
שינויים במהדורה הראשונה, והוא זה שככל הנראה, שילב את הפסקה הזו בתוך
פירוש התורה לרקנטי</span>.

<span dir="rtl">לעומת זה בכתב יד מסוף המאה ה-13 (כשמונים שנה אחרי מותו
של רקנאטי) נמצא הנוסח (לא של רקנאטי) שממנו כנראה הגיעה הגירסה למהדורת
הדפוס של 1545...</span>

<span dir="rtl">אל רבי' דוד אב ב"ד נגלה אליהו הנביא זכור לטוב, ופתח לו
פתח תפלה בחכמת הקבלה, והוא מסר הדבר לבנו הרב ר' אברהם, והוא מסר הדבר
לבנו רבי' יצחק סגי נהור שלא ראה אור מעולם כו', ולרבי' יצחק סגי נהור היו
שני תלמידים, שם האחד הרב רבי' עזרא והוא פי' שיר השירים וכל ההגדות
הסתומות מהתלמוד בענין חכמת הקבלה, וחבירו הרב החסיד ר' עזריאל, גם הוא פי'
פרישות רבות בחכמה זו, ומאלו, השנים פשטה חכמה זו כי למדוה לרבים. ועיקר
מעין חכמה זו בעיר ירונא (גירונה), ושם היה הרמב"ן ז"ל, ונתחכם בדבר, וכסה
הדברים בפרשו החומש, ורמזם בסודותיו</span>.

<span dir="rtl">וכנראה שאליהו הנביא גויס כאן במאבק פנים מקובלים, בין
מקובלי קטלוניה, ובין כותבי ספר הזוהר מקסטיליה, שייחסו את הספר לרשב"י.  
ולמרות שראשוני המקובלים, טענו שהקבלה מקורה בסיני ורק הסתתרה בתורה וחיכתה
לגילויה... כל הגירסאות מסתדרות.</span>

<span dir="rtl">אבל במאה ה-16</span>

<span dir="rtl">ר' חיים ויטאל בהקדמה לספרו "עץ חיים", מסתמך על גירסת
הרקנאטי, שהיא למעשה תוספת המדפיס, כדי לבסס את גירסתו, שהקבלה יכולה
להתחדש בכל דור ודור, ואם היא מתחדשת, זה כמובן לא מהרהורי לבם של
המקובלים, על ידי אליהו...</span>

<span dir="rtl">והנה אין בכל דור ודור, שלא נמצאו בו אנשים יחידי סגולה
ששרתה עליהם רוה"ק והיה אליהו הנביא ז"ל נגלה עליהם ומלמד אותם סתרי החכמה
הזאת. וכמו שנמצא כתוב בספרי המקובלים. **גם בעל ספר הרקנטי כתב בפרשת נשא
בפ' ברכת כהנים**</span>,<span dir="rtl">.....</span>

<span dir="rtl">וכל זה השיג \[האר"י\] \[...\] ע"י חסידותו ופרישותו, אחרי
התעסקו ימים ושנים רבים בספרים חדשים גם ישנים בחכמה הזאת. ועליהם הוסיף
חסידות ופרישות וטהרה וקדושה, היא הביאתו לידי אליהו הנביא, שהיה נגלה אליו
תמיד, ומדבר עמו פה אל פה, ולמדו זאת החכמה. וכמו שאירע לראב"ד ז"ל, כנ"ל
בשם הרקאנטי...</span>

<span dir="rtl">על אליהו הנביא בספרות המאות האחרונות, קשה לדבר, לא בגלל
מיעוט החומר אלא בגלל ריבוי. אינספור סיפורים ושירים נכתבו בנושא, וברובם
אליהו הנביא מופיע לעת צרה ומושיע את הצדיקים בעיקר.</span>

<span dir="rtl">וביאליק כותב:</span>

<span dir="rtl"><u>הנער ביער – ביאליק</u></span>

<u><span dir="rtl">גִּלּוּי אֵלִיָּהוּ</span>  
</u><span dir="rtl">וּבְפַחֲדוֹ וַיִּצְעַק</span>  
<span dir="rtl">הַנַּעַר קוֹל מָר</span>.  
<span dir="rtl">פִּתְאֹם וַיּשָּׂא</span>  
<span dir="rtl">אֶת עֵינָיו וַיַּרְא</span>  
<span dir="rtl">וְהִנֵּה אִישׁ שֵׂיבָה</span>  
<span dir="rtl">בָּא מִן הָהָר</span>,  
<span dir="rtl">אִישׁ שֵׂיבָה וְעָנָו</span>  
<span dir="rtl">וּפְנֵי מַלְאָךְ פָּנָיו</span>.

<span dir="rtl">צָעַק הַנַּעַר</span>  
"<span dir="rtl">זְקֵנִי וְשָׂבִי</span>!  
<span dir="rtl">מִי יוֹלִיכֵנִי</span>  
<span dir="rtl">בֵּיתָה, בֵּית אָבִי</span>?"  
<span dir="rtl">אָמַר הַיָּשִׁישׁ</span>:  
"<span dir="rtl">אַל תִּירָא, בְּנִי</span>!  
<span dir="rtl">דַּע, אֵלִיָּהוּ</span>  
<span dir="rtl">הַנָּבִיא שְׁמִי</span>.  
<span dir="rtl">אֲנִי אֵלִיָּהוּ</span>  
<span dir="rtl">וּפַחְדְּךָ מָה הוּא</span>?

<span dir="rtl">ושיר מאוד מקורי של יורם טהרלב, "על כפיו יביא", שרבים
מכירים.</span>

<span dir="rtl">ואגדות אין ספור, שלא נביא כאן.</span>

<span dir="rtl">וכמובן, אליהו מופיע באמנות הציור והפיסול מאז
ומתמיד.</span>

<span dir="rtl">הנה מעמד הר הכרמל מבית הכנסת דורה-אורופוס בערך 250
לספירה.</span>

<img src="../../img/images-161/media/image1.jpeg"
style="width:7.16528in;height:4.42622in"
alt="פורטל:אמנות/תמונה נבחרת/140 – ויקיפדיה" />

<img src="../../img/images-161/media/image2.jpeg"
style="width:6.45833in;height:6.90625in" />

<span dir="rtl">אליהו מוביל את המשיח. הגדת ונציה 1609</span>

<span dir="rtl">ובמנזר הכרמליתי הנוצרי שבפסגת הכרמל, היה ניצב פעם פסל
אליהו הנביא, שיוצרו לא ידוע. הוא נפגע, בטרם הוצב, על ידי התורכים במלחמת
העולם הראשונה, וחסרה לו יד.</span>

<img src="../../img/images-161/media/image3.jpeg"
style="width:5.47917in;height:9.09375in" />

<span dir="rtl">ב 1956 הוא הוחלף על ידי פסל חדש, שפוסל על ידי נג'יב נופי
מנצרת, והישן הועבר לחצרו בנצרת.</span>

<img src="../../img/images-161/media/image4.jpeg"
style="width:3.73533in;height:6.98507in"
alt="פסל אליהו הנביא במוחרקה" />

<span dir="rtl">ואת האמת, ו/ או האגדות הקשורות בפסלים, ניתן לקרוא
ב:</span>

<http://www.plaot.com/document/243,56,137.aspx>

<span dir="rtl">עד כאן, אליהו הנביא, שבמהרה יבוא אלינו עם משיח בן דוד,
אם הימין מלא מלא ייתן לו להיכנס.</span>
