<span dir="rtl"><u>גלגול נשמות – עשיו</u></span>

<span dir="rtl">עשיו, שבדרך כלל נכתב בלי י', נכתוב אותו כך כדי להבדיל
מהפועל "עשו".</span>

<span dir="rtl">עשיו הוא גיבור די משמעותי בספר בראשית עצמו, בוודאי יותר
מחנוך ונמרוד שפרצו למרחב התרבותי רק בספרות חיצונית ובמדרשים.</span>

<u><span dir="rtl">ספר בראשית פרק כה</span></u>

<span dir="rtl">וַיֶּעְתַּר יִצְחָק לַיהֹוָה לְנֹכַח אִשְׁתּוֹ כִּי עֲקָרָה הִוא וַיֵּעָתֶר לוֹ יְהֹוָה
וַתַּהַר רִבְקָה אִשְׁתּוֹ</span>:

<span dir="rtl">(כב) וַיִּתְרֹצֲצוּ הַבָּנִים בְּקִרְבָּהּ וַתֹּאמֶר אִם כֵּן לָמָּה זֶּה אָנֹכִי וַתֵּלֶךְ
לִדְרשׁ אֶת יְהֹוָה</span>:

<span dir="rtl">(כג) וַיֹּאמֶר יְהֹוָה לָהּ שְׁנֵי גוֹיִם בְּבִטְנֵךְ וּשְׁנֵי לְאֻמִּים מִמֵּעַיִךְ יִפָּרֵדוּ
וּלְאֹם מִלְאֹם יֶאֱמָץ וְרַב יַעֲבֹד צָעִיר</span>:

<span dir="rtl">(כד) וַיִּמְלְאוּ יָמֶיהָ לָלֶדֶת וְהִנֵּה תוֹמִם בְּבִטְנָהּ</span>:

<span dir="rtl">(כה) וַיֵּצֵא הָרִאשׁוֹן **אַדְמוֹנִי** כֻּלּוֹ כְּאַדֶּרֶת שֵׂעָר וַיִּקְרְאוּ שְׁמוֹ
עֵשָׂו</span>:

<span dir="rtl">(כו) וְאַחֲרֵי כֵן יָצָא אָחִיו וְיָדוֹ אֹחֶזֶת בַּעֲקֵב עֵשָׂו וַיִּקְרָא שְׁמוֹ יַעֲקֹב
וְיִצְחָק בֶּן שִׁשִּׁים שָׁנָה בְּלֶדֶת אֹתָם</span>:

<span dir="rtl">(כז) וַיִּגְדְּלוּ הַנְּעָרִים וַיְהִי עֵשָׂו אִישׁ יֹדֵעַ צַיִד אִישׁ שָׂדֶה וְיַעֲקֹב
אִישׁ תָּם ישֵׁב אֹהָלִים</span>:

<span dir="rtl">(כח) וַיֶּאֱהַב יִצְחָק אֶת עֵשָׂו כִּי צַיִד בְּפִיו וְרִבְקָה אֹהֶבֶת אֶת
יַעֲקֹב</span>:

<span dir="rtl">(כט) וַיָּזֶד יַעֲקֹב נָזִיד וַיָּבֹא עֵשָׂו מִן הַשָּׂדֶה וְהוּא עָיֵף</span>:

<span dir="rtl">(ל) וַיֹּאמֶר עֵשָׂו אֶל יַעֲקֹב הַלְעִיטֵנִי נָא מִן **הָאָדֹם הָאָדֹם** הַזֶּה כִּי
עָיֵף אָנֹכִי עַל כֵּן קָרָא שְׁמוֹ **אֱדוֹם**</span>**:**

<span dir="rtl">(לא) וַיֹּאמֶר יַעֲקֹב מִכְרָה כַיּוֹם אֶת בְּכֹרָתְךָ לִי</span>:

<span dir="rtl">(לב) וַיֹּאמֶר עֵשָׂו הִנֵּה אָנֹכִי הוֹלֵךְ לָמוּת וְלָמָּה זֶּה לִי
בְּכֹרָה:</span>

<span dir="rtl">במספר פסוקים אנחנו רואים נער אדמוני (ג'ינג'י?), צייד,
אהוב על אביו ופחות על אמו, ומוכר את בכורתו (לתאומו...) תמורת נזיד אדום.
פעמיים אדום.</span>

<span dir="rtl">אבל, למעשה רואים סופר, המכיר את עם האדומים, הקרוב מאוד
לישראלים, היושב בהר שֵעיר, ומייצר את דמות האב הקדמון שלהם.</span>

<u><span dir="rtl">ספר בראשית פרק כז</span></u>

<span dir="rtl">(א) וַיְהִי כִּי זָקֵן יִצְחָק וַתִּכְהֶיןָ עֵינָיו מֵרְאֹת וַיִּקְרָא אֶת עֵשָׂו בְּנוֹ
הַגָּדֹל וַיֹּאמֶר אֵלָיו בְּנִי וַיֹּאמֶר אֵלָיו הִנֵּנִי</span>:

<span dir="rtl">(ב) וַיֹּאמֶר הִנֵּה נָא זָקַנְתִּי לֹא יָדַעְתִּי יוֹם מוֹתִי</span>:

<span dir="rtl">(ג) וְעַתָּה שָׂא נָא כֵלֶיךָ תֶּלְיְךָ וְקַשְׁתֶּךָ וְצֵא הַשָּׂדֶה וְצוּדָה לִּי
צָיִד</span>:

<span dir="rtl">(ד) וַעֲשֵׂה לִי מַטְעַמִּים כַּאֲשֶׁר אָהַבְתִּי וְהָבִיאָה לִּי וְאֹכֵלָה בַּעֲבוּר
תְּבָרֶכְךָ נַפְשִׁי בְּטֶרֶם אָמוּת</span>:

<span dir="rtl">(ה) וְרִבְקָה שֹׁמַעַת בְּדַבֵּר יִצְחָק אֶל עֵשָׂו בְּנוֹ וַיֵּלֶךְ עֵשָׂו הַשָּׂדֶה לָצוּד
צַיִד לְהָבִיא</span>:

<span dir="rtl">(ו) וְרִבְקָה אָמְרָה אֶל יַעֲקֹב בְּנָהּ לֵאמֹר הִנֵּה שָׁמַעְתִּי אֶת אָבִיךָ מְדַבֵּר
אֶל עֵשָׂו אָחִיךָ לֵאמֹר</span>:

<span dir="rtl">(ז) הָבִיאָה לִּי צַיִד וַעֲשֵׂה לִי מַטְעַמִּים וְאֹכֵלָה וַאֲבָרֶכְכָה לִפְנֵי יְהֹוָה
לִפְנֵי מוֹתִי</span>:

<span dir="rtl">(ח) וְעַתָּה בְנִי שְׁמַע בְּקֹלִי לַאֲשֶׁר אֲנִי מְצַוָּה אֹתָךְ</span>:

<span dir="rtl">(ט) לֶךְ נָא אֶל הַצֹּאן וְקַח לִי מִשָּׁם שְׁנֵי גְּדָיֵי עִזִּים טֹבִים וְאֶעֱשֶׂה
אֹתָם מַטְעַמִּים לְאָבִיךָ כַּאֲשֶׁר אָהֵב</span>:

<span dir="rtl">(י) וְהֵבֵאתָ לְאָבִיךָ וְאָכָל בַּעֲבֻר אֲשֶׁר יְבָרֶכְךָ לִפְנֵי מוֹתוֹ</span>:

<span dir="rtl">(יא) וַיֹּאמֶר יַעֲקֹב אֶל רִבְקָה אִמּוֹ הֵן עֵשָׂו אָחִי אִישׁ שָׂעִר וְאָנֹכִי אִישׁ
חָלָק</span>:

<span dir="rtl">(יב) אוּלַי יְמֻשֵּׁנִי אָבִי וְהָיִיתִי בְעֵינָיו כִּמְתַעְתֵּעַ וְהֵבֵאתִי עָלַי קְלָלָה
וְלֹא בְרָכָה</span>:

<span dir="rtl">(יג) וַתֹּאמֶר לוֹ אִמּוֹ עָלַי קִלְלָתְךָ בְּנִי אַךְ שְׁמַע בְּקֹלִי וְלֵךְ קַח
לִי:</span>

<span dir="rtl">....</span>

<span dir="rtl">(לג) וַיֶּחֱרַד יִצְחָק חֲרָדָה גְּדֹלָה עַד מְאֹד וַיֹּאמֶר מִי אֵפוֹא הוּא הַצָּד
צַיִד וַיָּבֵא לִי וָאֹכַל מִכֹּל בְּטֶרֶם תָּבוֹא וָאֲבָרֲכֵהוּ גַּם בָּרוּךְ יִהְיֶה</span>:

<span dir="rtl">(לד) כִּשְׁמֹעַ עֵשָׂו אֶת דִּבְרֵי אָבִיו וַיִּצְעַק צְעָקָה גְּדֹלָה וּמָרָה עַד מְאֹד
וַיֹּאמֶר לְאָבִיו בָּרֲכֵנִי גַם אָנִי אָבִי</span>:

<span dir="rtl">(לה) וַיֹּאמֶר בָּא אָחִיךָ בְּמִרְמָה וַיִּקַּח בִּרְכָתֶךָ</span>:

<span dir="rtl">(לו) וַיֹּאמֶר הֲכִי קָרָא שְׁמוֹ יַעֲקֹב וַיַּעְקְבֵנִי זֶה פַעֲמַיִם אֶת בְּכֹרָתִי
לָקָח וְהִנֵּה עַתָּה לָקַח בִּרְכָתִי וַיֹּאמַר הֲלֹא אָצַלְתָּ לִּי בְּרָכָה</span>:

<span dir="rtl">(לז) וַיַּעַן יִצְחָק וַיֹּאמֶר לְעֵשָׂו הֵן גְּבִיר שַׂמְתִּיו לָךְ וְאֶת כָּל אֶחָיו
נָתַתִּי לוֹ לַעֲבָדִים וְדָגָן וְתִירשׁ סְמַכְתִּיו וּלְכָה אֵפוֹא מָה אֶעֱשֶׂה בְּנִי</span>:

**<span dir="rtl">(לח) וַיֹּאמֶר עֵשָׂו אֶל אָבִיו הַבֲרָכָה אַחַת הִוא לְךָ אָבִי בָּרֲכֵנִי גַם
אָנִי אָבִי וַיִּשָּׂא עֵשָׂו קֹלוֹ וַיֵּבְךְּ:</span>**

<span dir="rtl">(לט) וַיַּעַן יִצְחָק אָבִיו וַיֹּאמֶר אֵלָיו הִנֵּה מִשְׁמַנֵּי הָאָרֶץ יִהְיֶה מוֹשָׁבֶךָ
וּמִטַּל הַשָּׁמַיִם מֵעָל</span>:

<span dir="rtl">(מ) וְעַל חַרְבְּךָ תִחְיֶה וְאֶת אָחִיךָ תַּעֲבֹד וְהָיָה כַּאֲשֶׁר תָּרִיד וּפָרַקְתָּ עֻלּוֹ
מֵעַל צַוָּארֶךָ:</span>

<span dir="rtl">...........</span>

<span dir="rtl">(מא) וַיִּשְׂטֹם עֵשָׂו אֶת יַעֲקֹב עַל הַבְּרָכָה אֲשֶׁר בֵּרֲכוֹ אָבִיו וַיֹּאמֶר עֵשָׂו
בְּלִבּוֹ יִקְרְבוּ יְמֵי אֵבֶל אָבִי וְאַהַרְגָה אֶת יַעֲקֹב אָחִי</span>:

<span dir="rtl">(מב) וַיֻּגַּד לְרִבְקָה אֶת דִּבְרֵי עֵשָׂו בְּנָהּ הַגָּדֹל וַתִּשְׁלַח וַתִּקְרָא לְיַעֲקֹב
בְּנָהּ הַקָּטָן וַתֹּאמֶר אֵלָיו הִנֵּה עֵשָׂו אָחִיךָ מִתְנַחֵם לְךָ לְהָרְגֶךָ:</span>

<span dir="rtl">העובדות הן, שעשיו מילא את מצוות אביו, רוּמה על ידי אחיו
ואמו, בכה (והוא הראשון שבוכה בתנ"ך!), קיבל ברכה פחותה.  
המספר יודע גם שבלבו הוא החליט להרוג את אחיו, וכך גם טוענת רבקה.</span>

<span dir="rtl">אבל, אין שום הרג, וספק עם כוונה רעה אמיתית בכלל... שהרי
אנו יודעים גם על פגישת האחים.</span>

<u><span dir="rtl">ספר בראשית פרק לב</span></u>

<span dir="rtl">(ד) וַיִּשְׁלַח יַעֲקֹב מַלְאָכִים לְפָנָיו אֶל עֵשָׂו אָחִיו אַרְצָה שֵׂעִיר שְׂדֵה
אֱדוֹם</span>:

<span dir="rtl">......</span>

<span dir="rtl">(ז) וַיָּשֻׁבוּ הַמַּלְאָכִים אֶל יַעֲקֹב לֵאמֹר בָּאנוּ אֶל אָחִיךָ אֶל עֵשָׂו וְגַם
הֹלֵךְ לִקְרָאתְךָ וְאַרְבַּע מֵאוֹת אִישׁ עִמּוֹ</span>:

<span dir="rtl">(ח) וַיִּירָא יַעֲקֹב מְאֹד וַיֵּצֶר לוֹ וַיַּחַץ אֶת הָעָם אֲשֶׁר אִתּוֹ וְאֶת הַצֹּאן
וְאֶת הַבָּקָר וְהַגְּמַלִּים לִשְׁנֵי מַחֲנוֹת</span>:

<span dir="rtl">....</span>

<u><span dir="rtl">ספר בראשית פרק לג</span></u>

<span dir="rtl">(ד) וַיָּרָץ עֵשָׂו לִקְרָאתוֹ וַיְחַבְּקֵהוּ וַיִּפֹּל עַל צַוָּארָו וַיִּשָּׁקֵהוּ
וַיִּבְכּוּ</span>:

<span dir="rtl">......</span>

<span dir="rtl">(ח) וַיֹּאמֶר מִי לְךָ כָּל הַמַּחֲנֶה הַזֶּה אֲשֶׁר פָּגָשְׁתִּי וַיֹּאמֶר לִמְצֹא חֵן
בְּעֵינֵי אֲדֹנִי</span>:

<span dir="rtl">(ט) וַיֹּאמֶר עֵשָׂו יֶשׁ לִי רָב אָחִי יְהִי לְךָ אֲשֶׁר לָךְ</span>:

<span dir="rtl">(י) וַיֹּאמֶר יַעֲקֹב אַל נָא אִם נָא מָצָאתִי חֵן בְּעֵינֶיךָ וְלָקַחְתָּ מִנְחָתִי
מִיָּדִי כִּי עַל כֵּן רָאִיתִי פָנֶיךָ כִּרְאֹת פְּנֵי אֱלֹהִים וַתִּרְצֵנִי</span>:

<span dir="rtl">(יא) קַח נָא אֶת בִּרְכָתִי אֲשֶׁר הֻבָאת לָךְ כִּי חַנַּנִי אֱלֹהִים וְכִי יֶשׁ לִי
כֹל וַיִּפְצַר בּוֹ וַיִּקָּח:</span>

<span dir="rtl">לא רק שקיבל בברכה את יעקב, הוא גם נפרד ממנו, תוך ויתור.
הוא עוזב את הארץ ועובר להר שעיר, היא אדום, הנקראת על שמו, או להיפך.
מזכיר את לוט.</span>

<u><span dir="rtl">ספר בראשית פרק לו</span></u>

<span dir="rtl">(ו) וַיִּקַּח עֵשָׂו אֶת נָשָׁיו וְאֶת בָּנָיו וְאֶת בְּנֹתָיו וְאֶת כָּל נַפְשׁוֹת
בֵּיתוֹ וְאֶת מִקְנֵהוּ וְאֶת כָּל בְּהֶמְתּוֹ וְאֵת כָּל קִנְיָנוֹ אֲשֶׁר רָכַשׁ בְּאֶרֶץ כְּנָעַן וַיֵּלֶךְ אֶל אֶרֶץ
**מִפְּנֵי יַעֲקֹב אָחִיו**</span>:

<span dir="rtl">(ז) **כִּי הָיָה רְכוּשָׁם רָב מִשֶּׁבֶת יַחְדָּו וְלֹא יָכְלָה אֶרֶץ מְגוּרֵיהֶם
לָשֵׂאת אֹתָם מִפְּנֵי מִקְנֵיהֶם**</span>**:**

<span dir="rtl">(ח) וַיֵּשֶׁב עֵשָׂו בְּהַר שֵׂעִיר עֵשָׂו הוּא אֱדוֹם</span>:

<span dir="rtl">(ט) וְאֵלֶּה תֹּלְדוֹת עֵשָׂו אֲבִי אֱדוֹם בְּהַר **שֵׂעִיר**:</span>

<span dir="rtl">.....</span>

<span dir="rtl">(לא) וְאֵלֶּה הַמְּלָכִים אֲשֶׁר מָלְכוּ בְּאֶרֶץ אֱדוֹם לִפְנֵי מְלָךְ מֶלֶךְ לִבְנֵי
יִשְׂרָאֵל</span>:

<span dir="rtl">(לב) וַיִּמְלֹךְ בֶּאֱדוֹם בֶּלַע בֶּן בְּעוֹר וְשֵׁם עִירוֹ דִּנְהָבָה</span>:

<span dir="rtl">....</span>

<span dir="rtl">(לז) וַיָּמָת שַׂמְלָה וַיִּמְלֹךְ תַּחְתָּיו שָׁאוּל מֵרְחֹבוֹת הַנָּהָר</span>:

<span dir="rtl">(לח) וַיָּמָת שָׁאוּל וַיִּמְלֹךְ תַּחְתָּיו בַּעַל חָנָן בֶּן עַכְבּוֹר:</span>

<span dir="rtl">אדום היא ממלכה שמתגבשת לפני ישראל, ומעניין כמה השפה
דומה, לפחות בשמות.</span>

<span dir="rtl">כבן מסור, עשיו משתתף גם בקבורת אביו.</span>

<u><span dir="rtl">ספר בראשית פרק לה</span></u>

<span dir="rtl">(כט) וַיִּגְוַע יִצְחָק וַיָּמָת וַיֵּאָסֶף אֶל עַמָּיו זָקֵן וּשְׂבַע יָמִים וַיִּקְבְּרוּ
אֹתוֹ עֵשָׂו וְיַעֲקֹב בָּנָיו:</span>

<span dir="rtl">ובכל זאת, במסורת היהודית עשיו הוא "עשיו הרשע". במקרא
אנחנו מוצאים פנים לכאן ולכאן, כאשר עשיו הופך לאדום, והוא "המותג" של העם
האדומי.</span>

<u><span dir="rtl">ספר דברים פרק כג</span></u>

<span dir="rtl">(ח) לֹא תְתַעֵב אֲדֹמִי כִּי אָחִיךָ הוּא לֹא תְתַעֵב מִצְרִי כִּי גֵר הָיִיתָ
בְאַרְצוֹ:</span>

<span dir="rtl">וזה אחרי שצריך לתעב עמוני ומואבי...</span>

<span dir="rtl">בתקופת המלכים יש לפעמים ברית בין ישראל, יהודה
ואדום.</span>

<u><span dir="rtl">ספר מלכים ב פרק ג</span></u>

<span dir="rtl">(ז) וַיֵּלֶךְ וַיִּשְׁלַח אֶל יְהוֹשָׁפָט מֶלֶךְ יְהוּדָה לֵאמֹר מֶלֶךְ מוֹאָב פָּשַׁע בִּי
הֲתֵלֵךְ אִתִּי אֶל מוֹאָב לַמִּלְחָמָה וַיֹּאמֶר אֶעֱלֶה כָּמוֹנִי כָמוֹךָ כְּעַמִּי כְעַמֶּךָ כְּסוּסַי
כְּסוּסֶיךָ</span>:

<span dir="rtl">(ח) וַיֹּאמֶר אֵי זֶה הַדֶּרֶךְ נַעֲלֶה וַיֹּאמֶר דֶּרֶךְ מִדְבַּר אֱדוֹם</span>:

<span dir="rtl">(ט) **וַיֵּלֶךְ מֶלֶךְ יִשְׂרָאֵל וּמֶלֶךְ יְהוּדָה וּמֶלֶךְ אֱדוֹם** וַיָּסֹבּוּ דֶּרֶךְ
שִׁבְעַת יָמִים וְלֹא הָיָה מַיִם לַמַּחֲנֶה וְלַבְּהֵמָה אֲשֶׁר בְּרַגְלֵיהֶם</span>:

<span dir="rtl">אבל כבר נביא מוקדם כעמוס מדבר אחרת....</span>

<u><span dir="rtl">ספר עמוס פרק א</span></u>

<span dir="rtl">(יא) כֹּה אָמַר יְהֹוָה עַל שְׁלשָׁה פִּשְׁעֵי אֱדוֹם וְעַל אַרְבָּעָה לֹא אֲשִׁיבֶנּוּ
עַל רָדְפוֹ בַחֶרֶב **אָחִיו** וְשִׁחֵת רַחֲמָיו וַיִּטְרֹף לָעַד אַפּוֹ וְעֶבְרָתוֹ שְׁמָרָה נֶצַח</span>:

<span dir="rtl">(יב) וְשִׁלַּחְתִּי אֵשׁ בְּתֵימָן וְאָכְלָה אַרְמְנוֹת בָּצְרָה:</span>

<span dir="rtl">וכך ירמיהו, מאוחר יותר.</span>

<u><span dir="rtl">ספר ירמיה פרק מט</span></u>

<span dir="rtl">(י) כִּי אֲנִי חָשַׂפְתִּי אֶת עֵשָׂו גִּלֵּיתִי אֶת מִסְתָּרָיו וְנֶחְבָּה לֹא יוּכָל
שֻׁדַּד זַרְעֹו וְאֶחָיו וּשְׁכֵנָיו וְאֵינֶנּוּ</span>:

<span dir="rtl">.....</span>

<span dir="rtl">(יג) כִּי בִי נִשְׁבַּעְתִּי נְאֻם יְהֹוָה כִּי לְשַׁמָּה לְחֶרְפָּה לְחֹרֶב וְלִקְלָלָה
תִּהְיֶה בָצְרָה וְכָל עָרֶיהָ תִהְיֶינָה לְחָרְבֹות עוֹלָם:</span>

<span dir="rtl">בצרה היא בירת אדום, ועשיו אצל ירמיהו הוא אדום.</span>

<span dir="rtl">אבל הושע דווקא מבקר את יעקב...</span>

<u><span dir="rtl">ספר הושע פרק יב</span></u>

<span dir="rtl">(ג) וְרִיב לַיהֹוָה עִם יְהוּדָה וְלִפְקֹד עַל יַעֲקֹב כִּדְרָכָיו כְּמַעֲלָלָיו
יָשִׁיב לוֹ</span>:

<span dir="rtl">(ד) **בַּבֶּטֶן עָקַב אֶת אָחִיו** וּבְאוֹנוֹ שָׂרָה אֶת אֱלֹהִים:</span>

<span dir="rtl">יחזקאל, וגם מלאכי, סוגרים חשבון עם אדום...</span>

<u><span dir="rtl">ספר יחזקאל פרק לה</span></u>

<span dir="rtl">(טו) כְּשִׂמְחָתְךָ לְנַחֲלַת בֵּית יִשְׂרָאֵל עַל אֲשֶׁר שָׁמֵמָה כֵּן אֶעֱשֶׂה לָּךְ שְׁמָמָה
תִהְיֶה הַר שֵׂעִיר וְכָל אֱדוֹם כֻּלָּהּ וְיָדְעוּ כִּי אֲנִי יְהֹוָה:</span>

<u><span dir="rtl">ספר מלאכי פרק א</span></u>

<span dir="rtl">(א) מַשָּׂא דְבַר יְהֹוָה אֶל יִשְׂרָאֵל בְּיַד מַלְאָכִי</span>:

<span dir="rtl">(ב) אָהַבְתִּי אֶתְכֶם אָמַר יְהֹוָה וַאֲמַרְתֶּם בַּמָּה אֲהַבְתָּנוּ הֲלוֹא **אָח עֵשָׂו
לְיַעֲקֹב** נְאֻם יְהֹוָה וָאֹהַב אֶת יַעֲקֹב</span>:

<span dir="rtl">(ג) **וְאֶת עֵשָׂו שָׂנֵאתִי** וָאָשִׂים אֶת הָרָיו שְׁמָמָה וְאֶת נַחֲלָתוֹ לְתַנּוֹת
מִדְבָּר</span>:

<span dir="rtl">וההסבר ניתן בספר תהילים (ולמעשה גם ביחזקאל).</span>

<span dir="rtl">ההסבר ההיסטורי הוא שהאדומים ניצלו את חולשת ישראל מול
אשור ובבל, ופגעו בהם מהצד הדרומי.</span>

<u><span dir="rtl">ספר תהילים פרק קלז</span> <span dir="rtl">(הקטע "על
נהרות בבל")</span></u>

<span dir="rtl">(ז) זְכֹר יְהֹוָה לִבְנֵי אֱדוֹם אֵת יוֹם יְרוּשָׁלִָם הָאֹמְרִים עָרוּ עָרוּ עַד
הַיְסוֹד</span>

<span dir="rtl">וצריך להזכיר, כמובן, את ספר עובדיה, נביא מנביאי תרי עשר,
שכל ספרו פרק אחד, וכל תוכנו, נקמה באדום.</span>

<u><span dir="rtl">ספר עובדיה פרק א</span></u>

<span dir="rtl">(י) מֵחֲמַס אָחִיךָ יַעֲקֹב תְּכַסְּךָ בוּשָׁה וְנִכְרַתָּ לְעוֹלָם:</span>

<span dir="rtl">....</span>

<span dir="rtl">(ח) הֲלוֹא בַּיּוֹם הַהוּא נְאֻם יְהֹוָה וְהַאֲבַדְתִּי חֲכָמִים מֵאֱדוֹם וּתְבוּנָה
מֵהַר עֵשָׂו:</span>

<span dir="rtl">.....</span>

<span dir="rtl">(יח) וְהָיָה בֵית יַעֲקֹב אֵשׁ וּבֵית יוֹסֵף לֶהָבָה וּבֵית עֵשָׂו לְקַשׁ וְדָלְקוּ
בָהֶם וַאֲכָלוּם וְלֹא יִהְיֶה שָׂרִיד לְבֵית עֵשָׂו כִּי יְהֹוָה דִּבֵּר:</span>

<span dir="rtl">המצב משתנה בימי הבית השני.</span>

<span dir="rtl">בימי בית שני האדומים נעים מערבה אל מדבר יהודה בלחץ
הנבטים. ובסופו של דבר מתגיירים ומתבוללים ביהודים. זה קורה במשך מאות שנים
כמובן. לפי גירסה אחת גיור בכוח על ידי יוחנן הורקנוס החשמונאי, לפי מחקר
אחר, מתבוללים מרצון. עד סוף ימי הבית השני הם מובחנים עדיין למרות
גיורם.</span>

<span dir="rtl">הורדוס האדומי השולט בחסד הרומאים שנוא.</span>

<span dir="rtl">האדומים מתערבים במלחמת האחים בירושלים במשך המרד הגדול,
אך כנראה משתתפים במרד. אחרי המרד לא נשמע קולם.</span>

<span dir="rtl">ואנחנו, מן הסתם, קצת אדומים...</span>

<span dir="rtl">אבל עשיו, לא התבולל ביעקב... הוא הופך לסמל לחלק מאויבי
ישראל בכל הדורות. תחילה לאימפריה הרומאית האלילית, ואחר כך לביזנטית
הנוצרית ולבסוך לעולם הנוצרי בכלל.</span>

<span dir="rtl">יש מדרשים המתייחסים גם לאישיות המקראית של עשיו, והם לאו
דווקא עוינים.</span>

<span dir="rtl">למשל:</span>

<u><span dir="rtl">מדרש רבה דברים - פרשה א פסקה טו</span></u>

<span dir="rtl">אמר רשב"ג לא כיבד בריה את אבותיו כמו אני את אבותי.
ומצאתי שכיבד עשו לאביו יותר ממני. כיצד? אמר רשב"ג: הייתי משמש את אבי
בכלים צואים, וכשהייתי הולך לשוק הייתי משליך אותן הכלים ולובש כלים נאים
ויוצא בהן. אבל עשו לא היה עושה כן אלא אותן כלים שהיה לובש ומשמש בהן את
אביו הן מעולים...</span>

<span dir="rtl">......</span>

<span dir="rtl">הא למדת שעשו היה זהיר בכבוד אבותיו. א"ר יודן: כיון שבאו
ישראל לעשות עמו מלחמה הראהו הקב"ה למשה אותו הר שהאבות קבורים בו. א"ל
משה, אמור להם לישראל אין אתם יכולין להזדווג לו. עד עכשיו מתבקש לו שכר
הכיבוד שכבד את אלו שקבורין בהר הזה. מנין? ממה שקרינו בענין. רב לכם סב את
ההר הזה:</span>

<span dir="rtl">אבל, רוב המדרשים הם בעלי אג'נדה פוליטית של זמנם, ועשיו,
כאמור מסומן כסמל, ואולי כקוד, מפחד הגויים.</span>

<u><span dir="rtl">מדרש רבה בראשית - פרשה סג פסקה ו</span></u>

<span dir="rtl">"ויתרוצצו הבנים בקרבה". בשעה שהיתה עומדת על בתי כנסיות
ובתי מדרשות יעקב מפרכס לצאת, הה"ד (ירמיה א) "בטרם אצרך בבטן ידעתיך".
ובשעה שהיתה עוברת על בתי עבודת כוכבים עשו רץ ומפרכס לצאת, הה"ד "זורו
רשעים מרחם".</span>

<u><span dir="rtl">מדרש רבה בראשית - פרשה עח פסקה יד</span></u>

<span dir="rtl">א"ר אבהו: חזרנו על כל המקרא ולא מצאנו שהלך יעקב אבינו
אצל עשו להר שעיר מימיו. אפשר יעקב אמתי היה ומרמה בו? אלא אימתי הוא בא
אצלו? לעתיד לבא הה"ד (עובדיה א) ועלו מושיעים בהר ציון לשפוט את הר
עשו:</span>

<span dir="rtl">ומכאן גם מדרשים יותר מפולפלים, המתנקמים באויב, כאשר
המציאות מרה יותר.</span>

<u><span dir="rtl">מכילתא דר' שמעון בר יוחאי פרק כ</span></u>

<span dir="rtl">דכתיב, כי אנכי ה' אלהיך אל קנא פוקד עון אבות. עונו של
נבוכדנצר שהוא אב של מלכיות על בנים . זה בנו בלשאצר, על שלשים זו מלכות
מדי, ... על רבעים, זו מלכות יון, ... לשונאי, זו **מלכות אדום הרשעה שכתוב
בה (מלא' א' ג') ואת עשו שנאתי**:</span>

<span dir="rtl">הדימיון האָלים...</span>

<u><span dir="rtl">פרקי דרבי אליעזר ונציה ש"ד - פרק לז</span></u>

<span dir="rtl">כשעבר לבא בארץ כנען בא עליו עשו מהר שעיר בזעף, אף זומם
להרגו, שנ' זומם רשע לצדיק. אמ' עשו איני הורג את יעקב בחצים ובקשת אלא בפי
אני הורגו ומוצץ את דמו. שנ' וירץ עשו לקראתו וישקהו. אל תהי קורא וישקהו
אלא וינשכהו. ונעשה צוארו עמוד, כמגדל השן צוארך, וקהו שיניו של אותו רשע.
וכיון שראה שלא עלתה בידו תאותו התחיל כועס וחורק בשיניו, שנ' רשע יראה
וכעס שיניו יחרוק ונמס. ולקח יעקב את כל מעשר קניינו שהביא מפדן ארם ושלח
ביד עבדיו ונתן לעשו. אמ' להם אמרו לו כה אמר עבדך יעקב אמ' הב"ה יעקב עשית
הקדש חול. אמ' לפניו, רבון כל העולמים אני מחניף לרשע בשביל שלא יהרגני.
מכאן אמרו מחניפין את הרשעים בעולם הזה מפני דרכי שלום.</span>

<span dir="rtl">ואפילו הקבורה המשותפת של יצחק, היא רק מכוונות
רעות.</span>

<u><span dir="rtl">פרקי דרבי אליעזר - פרק לח</span></u>

<span dir="rtl">וכשבאו למערת המכפלה בא עליהם עשו מהר חורב לחרחר ריב,
ואמ' שלי הוא מערת המכפלה. מה עשה יוסף שלח לרכוש מזלות ולירד למצרים
ולעלות כתב עולם שהיה בינם. לכך הלך נפתלי שהוא אילה שלוחה. חושים בן דן
היה פגום באזנו ובלשונו אמ' להם: מפני מה אנחנו יושבין כאן? הראהו באצבעו,
אמ' לו בשביל האיש הזה שאינו מניח אותנו לקבור את יעקב. שלף את חרבו והתיז
את ראשו של עשו ונכנס הראש לתוך מערת המכפלה ואת גוייתו שלח לארץ אחוזתו
בהר שעיר...</span>

<u><span dir="rtl">אוצר המדרשים - פרק רבי שמעון בן יוחאי עמוד
555</span></u>

<span dir="rtl">אלו הן הנסתרות שנגלו לרבי שמעון בן יוחי כשהיה חבוי במערה
מפני קיסר מלך אדום, ועמד בתפלה ארבעים יום וארבעים לילה, והתחיל כך: ה'
אלהים עד מתי עשנת בתפלת עמך (תהלים פ') מיד נגלו אליו סתרי הקץ וסתומות
והתחיל לישב ולדרוש וירא את הקני (במדבר כ"ד כ"א). כיון שראה מלכות ישמעאל
שהיא באה, התחיל לומר לא דיינו מה שעשה לנו מלכות אדום הרשעה אלא אף מלכות
ישמעאל?! מיד ענה לו מטטרון שר הפנים ואמר לו, אל תירא בן אדם, שאין הקב"ה
מביא מלכות ישמעאל אלא כדי להושיעכם מזאת הרשעה והוא מעמיד עליהם נביא
כרצונו ויכבוש להם את הארץ ובאים הם, ויחזיקוה בגדולה **ואיבה גדולה תהיה
ביניהם ובין בני עשו.**</span>

<span dir="rtl">וניתן לנחש שזו ההיסטוריה של כיבוש הארץ על ידי המוסלמים
מיד הביזנטים, במבט מדרשי.</span>

<span dir="rtl">במדרש תהילים, עשיו הוא רומי.</span>

<u><span dir="rtl">מדרש תהלים - מזמור יד</span></u>

<span dir="rtl">דבר אחר, "אמר נבל בלבו", **זה עשו הרשע**. ולמה נקרא שמו
נבל. ר' יהודה בשם ר' שמואל אומר, על שמילא כל העולם כולו נִבלות, העמיד בתי
קוצין ובתי קלקלין ובתי טרטראות ובתי קרקסאות ובתי עבודה זרה. ר' הונא אמר,
על שם שמילא כל ארץ ישראל מנבלתן של ישראל, שנאמר (שם עט, ב) נתנו את נבלת
עבדיך מאכל לעוף השמים. ר' אבא אמר, על שהוא מנוול, העמיד אנדרטינוס שלו על
פתח הזונה על בתי כסאות ובתי מרחצאות. הדא הוא דכתיב, (ירמיה מט, טז)
תפלצתך השיא אותך זדון לבך. ר' יעקב אומר, שעתיד הקב"ה להשירו כנובלות שהן
נושרות מן האילן, שנאמר (תהלים יח, מו) בני נכר יבולו.</span>

<span dir="rtl">גם בפיוטים הקדומים מופיע אדום השנוא, שהוא, כנראה הנצרות
הביזנטית.</span>

<span dir="rtl">פיוט של ייני (פייטן ארץ ישראלי קדום)</span>

<span dir="rtl"><u>פיוט של ייני</u></span>

<span dir="rtl">יה לא תדום / אם פינו ידום / להפרע מאדום / וירשה תהיה
**אדום**</span>

<span dir="rtl">נצח מדון / ומצח זדון / תעביר אדון / ותריב ותדון</span>

<span dir="rtl">ירדו לאבדון / וידעו שדון / ותנטה כידון / על צור
וצידון</span>

<span dir="rtl">ישולח בם רזון / ויהיו לאש מזון / וצעקתינו תאזון /
כהודעתה **לעובדיה חזון**.</span>

<span dir="rtl">בימי הבינים המאוחרים, הכינוי אדום לממלכות הנוצריות,
מקובל אפילו אצל הרמב"ם הפילוסוף.</span>

<u><span dir="rtl">רמב"ם יד החזקה הלכות אישות פרק כה</span></u>

<span dir="rtl">באותן המקומות שהיה מנהג הנשים שם להלך בשוק, ופניהן
גלויות, והכל יודעין אותן ואומרין זו היא בתו של פלוני וזו היא אחותו של
פלוני, כמו **ערי אדום** בזמן הזה...</span>

<span dir="rtl">ובפיוט האשכנזי לקראת תום האלף הראשון:</span>

<span dir="rtl"><u>פיוט של שמעון בר יצחק מאשכנז המאה העשירית</u></span>

<span dir="rtl">ובאדום יתן נקמתו לעיננו / כי איד עשו יבוא עליו את
יפקדנו</span>

<span dir="rtl">שדד זרעו ואחיו ושכניו ואיננו / קובעת כוס התרעלה
ישקנו</span>

<span dir="rtl">קטון בגויים בזוי באדם יתננו / אם יגביה קנו כנשר משם
יורידנו....</span>

<span dir="rtl">רמזים קיימים גם בבית האחרון של המזמור המפורסם,</span>

<span dir="rtl"><u>"מעוז צור"</u></span>

<span dir="rtl">**חֲ**שֹׂף **זְ**רוֹעַ **קֹ**דְשֶׁךָ, וְקָרֵב קֵץ הַיְּשׁוּעָה</span>.  
<span dir="rtl">נְקֹם נִקְמַת עֲבָדֶיךָ, מֵאֻמָּה הָרְשָׁעָה</span>.  
<span dir="rtl">כִּי אָרְכָה לָנוּ הַשָׁעָה, וְאֵין קֵץ לִימֵי הָרָעָה</span>.  
<span dir="rtl">**דְּחֵה אַדְמוֹן, בְּצֵל צַלְמוֹן**, הָקֵם לָנוּ רוֹעִים שִׁבְעָה</span>.

<span dir="rtl">דחה אדמון - אדום, עשיו.</span>

<span dir="rtl">בצל צלמון - הפירוש שמצאתי, בצל המוות, בגיהנום.</span>

<span dir="rtl">(וכנראה, פחד מצנזורה...)</span>

<span dir="rtl">וכן אצל המשורר יהודה הלוי, כציון איזורי העולם, במאה
השתים עשרה.</span>

<span dir="rtl"><u>"לבי במזרח"</u></span>

<span dir="rtl">לִבִּי בְמִזְרָח וְאָנֹכִי בְּסוֹף מַעֲרָב</span>

<span dir="rtl">אֵיךְ אֶטְעֲמָה אֵת אֲשֶׁר אֹכַל וְאֵיךְ יֶעֱרָב</span>

<span dir="rtl">אֵיכָה אֲשַׁלֵּם נְדָרַי וָאֱסָרַי, בְּעוֹד</span>

**<span dir="rtl">צִיּוֹן בְּחֶבֶל אֱדוֹם וַאֲנִי בְּכֶבֶל עֲרָב</span>**

<span dir="rtl">יֵקַל בְּעֵינַי עֲזֹב כָּל טוּב סְפָרַד, כְּמוֹ</span>

<span dir="rtl">יֵקַר בְּעֵינַי רְאוֹת עַפְרוֹת דְּבִיר נֶחֱרָב.</span>

<span dir="rtl">(ארץ ישראל בשלטון הצלבנים, אדום. ספרד, לפחות בדרומה,
בידי המוסלמים).</span>

<span dir="rtl">רש"י בולט במיוחד, בשנאתו לנצרות (אין פלא על כך, כי הוא
חי בתקופת מסע הצלב הראשון שהיה רצחני באשכנז.</span>

<span dir="rtl">הנה קטע מתוך "ההשמצה של עשיו" – ד"ר ברי דב ולפיש,</span>

<span dir="rtl"></span>[https://thetorah.co.il/article/the-denigration-of-esau<span dir="rtl">/</span>](https://thetorah.co.il/article/the-denigration-of-esau/)

<span dir="rtl"><u>תגובה לנצרות</u></span>

<span dir="rtl">כל מי שיעקוב אחר פירוש רש"י למעשיו של עשו לאורך הפרק של
ברכות האחים (בראשית כז), ולאורך תיאור מפגשם האחרון של יעקב ועשו, כאשר הם
נושקים ומתפייסים ולאחר מכן נפרדים לדרכיהם (בראשית כב-כג; כו), יגיע
למסקנות תוצאות דומות. כמעט בכל המקרים, פירושי רש"י **רחוקים מאוד מהפשט,
וכולם שליליים, באופן המבקש להעמיד את עשו באור גרוע ככל האפשר ולהציג את
יעקב כצדיק וחף מפשע.**</span>

<span dir="rtl">נראה כי גישתו העקבית של רש"י יכולה לשמש דוגמה מובהקת
לדרך שבה משתמש רש"י במדרשי אגדה וברעיונות משל עצמו לקידום **אג'נדה
מסוימת**, מבלי להתחשב בקשר שלהם אל הפשט. מפירושיו על תהילים וישעיהו ברור
שרש"י מקבל את הזיהוי של עשו עם הנצרות/הכנסייה. </span>

<span dir="rtl">להלן כמה דוגמאות של פירושי רש"י ופרשנים אחרים:</span>

<u><span dir="rtl">ספר בראשית פרק כז</span></u>

<span dir="rtl">(ה) וְרִבְקָה שֹׁמַעַת בְּדַבֵּר יִצְחָק אֶל עֵשָׂו בְּנוֹ וַיֵּלֶךְ עֵשָׂו הַשָּׂדֶה לָצוּד
צַיִד לְהָבִיא:</span>

<u><span dir="rtl">רש"י על בראשית פרק כז פסוק ה</span></u>

<span dir="rtl">(ה) לצוד ציד להביא – מהו להביא? אם לא ימצא ציד **יביא מן
הגזל**:</span>

<u><span dir="rtl">רד"ק על בראשית פרק כז פסוק ה</span></u>

<span dir="rtl">(ה) ורבקה שומעת בדבר יצחק, וראתה **כי הלך עשו לעשות מצות
אביו** ואמרה ליעקב...</span>

<span dir="rtl">.......................................</span>

<u><span dir="rtl">ספר בראשית פרק כז</span></u>

<span dir="rtl">(לה) וַיֹּאמֶר בָּא אָחִיךָ בְּמִרְמָה וַיִּקַּח בִּרְכָתֶךָ:</span>

<u><span dir="rtl">רש"י על בראשית פרק כז פסוק לה</span></u>

<span dir="rtl">(לה) במרמה - בחכמה: (כמובן, יעקב...)</span>

<u><span dir="rtl">אבן עזרא על בראשית פרק כז פסוק לה</span></u>

<span dir="rtl">(לה) במרמה - שלא דבר אמת:</span>

<span dir="rtl">.........................</span>

<u><span dir="rtl">ספר בראשית פרק כה</span></u>

<span dir="rtl">(כז) וַיִּגְדְּלוּ הַנְּעָרִים וַיְהִי עֵשָׂו אִישׁ יֹדֵעַ צַיִד אִישׁ שָׂדֶה וְיַעֲקֹב
אִישׁ תָּם ישֵׁב אֹהָלִים:</span>

<u><span dir="rtl">רש"י על בראשית פרק כה פסוק כז</span></u>

<span dir="rtl">יודע ציד - לצוד ולרמות את אביו בפיו. ושואלו: אבא היאך
מעשרין את המלח ואת התבן? כסבור אביו שהוא מדקדק במצוות:</span>

<span dir="rtl">...................................</span>

<u><span dir="rtl">ספר בראשית פרק כו</span></u>

<span dir="rtl">(לד) וַיְהִי עֵשָׂו בֶּן אַרְבָּעִים שָׁנָה וַיִּקַּח אִשָּׁה אֶת יְהוּדִית בַּת בְּאֵרִי
הַחִתִּי וְאֶת בָּשְׂמַת בַּת אֵילֹן הַחִתִּי:</span>

<u><span dir="rtl">רש"י על בראשית פרק כו פסוק לד</span></u>

<span dir="rtl">(לד) בן ארבעים שנה - עשו היה נמשל לחזיר שנאמר (תהלים פ)
יכרסמנה חזיר מיער. החזיר הזה כשהוא שוכב פושט טלפיו לומר ראו שאני טהור,
כך אלו גוזלים וחומסים ומראים עצמם כשרים. כל מ' שנה היה עשו צד נשים מתחת
יד בעליהן, ומענה אותם. כשהיה בן מ' אמר אבא בן מ' שנה נשא אשה, אף אני
כן:</span>

<span dir="rtl">בקבלה משייכים את עשיו לספירת "גבורה" או "דין" שהיא מהצד
השמאלי (הפחות חיובי), וניגודה ב"חסד".</span>

<u><span dir="rtl">פירוש הרקאנאטי על התורה - פרשת תולדות</span></u>

<span dir="rtl">ויצא הראשון אדמוני כלו כאדרת שער ויקראו שמו עשו. עשו
הרשע נמשך אחרי פעולת הדין. זהו סוד "ועל חרבך תחיה" ועל כן היה
אדמוני.</span>

<u><span dir="rtl">שער הכוונות - דרושי תפילת המנחה דרוש ב</span>
<span dir="rtl">(ספרו של חיים ויטאל בשם האר"י)</span></u>

<span dir="rtl">ונחזור לבאר הפסוק שאמר ויקח מן הבא בידו מנחה לעשו. כי
הנה המנחה ה"ס ק"ג עולמות שביד שמאל והיא הגבו'. וזמ"ש ויקח מן הבא בידו
מנחה לעשו אחיו. ולא אמר בידיו, לשון רבים, רק בידו, לשון יחיד. כי יען היא
יד שמאלית דיעקב, ז"א, ולפי שעשו הרשע נמשך מן הגבו' לכן נתן לו חלקו משם.
ועשו הרשע רמז לו כי גם הוא אם ירצה יוכל להתאחז ולינק מכל הי"ש עולמות ע"י
קטרוגו. שיכול לקטרג על ישראל. וז"ש אחי י"ש לי רב. כלו' כל הי"ש הם לי אם
ארצה לקטרג על ישראל:</span>

<span dir="rtl">מסובך... ומבוסס על פסוק מהמשנה:</span>

<u><span dir="rtl">משנה מסכת עוקצים פרק ג</span></u>

<span dir="rtl">(יב) אָמַר רַבִּי יְהוֹשֻׁעַ בֶּן לֵוִי, עָתִיד הַקָּדוֹשׁ בָּרוּךְ הוּא לְהַנְחִיל
לְכָל צַדִּיק וְצַדִּיק שְׁלשׁ מֵאוֹת וַעֲשָׂרָה עוֹלָמוֹת, שֶׁנֶּאֱמַר (משלי ח), לְהַנִחִיל אֹהֲבֵי **יֵשׁ**
וְאֹצְרֹתֵיהֶם אֲמַלֵּא.</span>

<span dir="rtl">אפילו אצל ביאליק, בספרות העברית המתחדשת, עשיו מייצג את
הגוי, בשיר עממי, שייראה כמעט גזעני בימינו.</span>

<span dir="rtl"><u>"יעקב ועשיו" – ביאליק</u></span>

<span dir="rtl">(כאן עשיו הוא הגוי המזרח אירופאי)</span>

<span dir="rtl">עשיו משכים לבית המרזח</span>,  
<span dir="rtl">חבית משקים מפיו תיתן ריח</span>.  
<span dir="rtl">אוי, אוי, אוי</span>,  
<span dir="rtl">אוי לעשו גוי</span>!  
<span dir="rtl">כוסו - חייו</span>,  
<span dir="rtl">לשתות חייב</span>,  
<span dir="rtl">כי על כן הוא גוי</span>.  
  
<span dir="rtl">יעקב משכים לבית התפילה</span>,  
<span dir="rtl">נותן ליוצרו שבח ותהילה</span>.  
<span dir="rtl">הו, מה טוב</span>  
<span dir="rtl">חלק יעקב</span>!  
<span dir="rtl">אל צור חייו</span>  
<span dir="rtl">להודות חייב</span>,  
<span dir="rtl">כי שמו יעקב</span>.  
  
<span dir="rtl">עשיו חוזר לביתו בלילה</span> -  
<span dir="rtl">אוי לה לאשתו מאגרוף יד בעלה</span>.  
<span dir="rtl">אוי, אוי, אוי</span>,  
<span dir="rtl">אוי לעשו גוי</span>!  
<span dir="rtl">זרועו - חייו</span>,  
<span dir="rtl">להכות חייב</span>,  
<span dir="rtl">כי על כן הוא גוי</span>.  
  
<span dir="rtl">יעקב חוזר בערב אל נוו</span>,  
<span dir="rtl">אשתו וילדיו משמחים לבבו</span>.  
<span dir="rtl">הו, מה טוב</span>  
<span dir="rtl">חלק יעקב</span>!  
<span dir="rtl">בניו - חייו</span>,  
<span dir="rtl">לגדלם חייב</span>,  
<span dir="rtl">כי שמו יעקב</span>.

<span dir="rtl">אבל בגישות פוסט-מודרניות, יש שחוזרים לפשט... והנה מאמר
קטן מאתר 929.</span>

<span dir="rtl"><u>אמא אהבה אותו פחות ואבא השאיר אותו פגוע ודואב. ומזה
נולד שיר</u></span>

<span dir="rtl">אפרת גרבר-ארן, אנליסטית בהייטק ומנחה סדנאות כתיבה, עסקה
במחקר מדרש ומגדר</span>.

<span dir="rtl">עשו הוא הבוכה הראשון. לפניו לא מסופר לנו בתורה על אף אחד
שבכה – לא אדם וחווה כשנענשו וגורשו מגן עדן, לא נח כשכל העולם חרב אל מול
עיניו, לא לוט כשאשתו הפכה לנציב מלח וכל עירו עלתה באש, וגם לא אברהם
שנצטווה לעקוד את היקר לו מכל. אבל כשעשו מגלה שאחיו התאום גנב ממנו את
ברכות אביו, הוא בוכה. הסיטואציה הזו מעוררת חמלה. עשו עומד שם מול אביו
המום וכואב, מתחנן בדמעות – אין לך עוד ברכות אבא?  
</span>

<span dir="rtl">חוץ מזה שהוא הבוכה הראשון, הוא גם משורר. ברגע טראגי שכזה
הוא מתאר את הסיטואציה בשיר לירי קסום –  
הֲכִי קָרָא שְׁמוֹ יַעֲקֹב,  
וַיַּעְקְבֵנִי זֶה פַעֲמַיִם  
אֶת-בְּכֹרָתִי לָקָח,  
וְהִנֵּה עַתָּה לָקַח בִּרְכָתִי.</span>

<span dir="rtl">כמו משוררים רבים, גם עשיו הוא דמות טראגית. עוד כשהיה
בבטן נגזר עליו להיות האנטי-תזה של יעקב. רבקה מקבלת נבואה  "שני גויים
בבטנך... ורב יעבוד צעיר" (כה, כג) ולפי הנבואה הזו היא מגדלת את ילדיה.
כמה כואב להיות הבן שאותו אמא פחות אוהבת. יעקב השאיר את עשיו פגוע ודואב,
הדמעות מולידות שיר, אך לצערנו מולידות גם שנאה ורצון לנקום</span>.  
<span dir="rtl">בניגוד לדמות הרשע שאני מכירה מסיפורי הגן, התנך מצייר את
כל הדמויות שלו מורכבות, אנושיות וייחודיות. אחרי הכל, כולנו בני
אדם</span>.

<span dir="rtl">ואם כולנו בני אדם.... נסיים כאן.</span>
