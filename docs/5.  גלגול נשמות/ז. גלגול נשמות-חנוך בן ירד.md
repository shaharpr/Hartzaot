<span dir="rtl"><u>גלגול נשמות – חנוך בן ירד</u></span>

<span dir="rtl">ארבע דמויות ששמן "חנוך" מופיעות במקרא, כולן ברשימת
שושלות.</span>

<span dir="rtl">שתים אינן מעניינו כאן, חנוך בנו של ראובן (בסוף ספר
בראשית), חנוך בנו של מדין (בספר דברי הימים).</span>

<span dir="rtl">שני "חנוכים" מופיעים בשושלות הראשונות של ספר בראשית, בין
אדם לנוח. חוקרים טוענים שהשניים הם אחד...</span>

<u><span dir="rtl">ספר בראשית פרק ד</span></u>

<span dir="rtl">(יז) וַיֵּדַע קַיִן אֶת אִשְׁתּוֹ וַתַּהַר וַתֵּלֶד אֶת חֲנוֹךְ וַיְהִי בֹּנֶה עִיר
וַיִּקְרָא שֵׁם הָעִיר כְּשֵׁם בְּנוֹ חֲנוֹךְ</span>:

<span dir="rtl">(יח) וַיִּוָּלֵד לַחֲנוֹךְ אֶת עִירָד וְעִירָד יָלַד אֶת מְחוּיָאֵל וּמְחִיָּיאֵל יָלַד
אֶת מְתוּשָׁאֵל וּמְתוּשָׁאֵל יָלַד אֶת לָמֶךְ</span>:

<span dir="rtl">(יט) וַיִּקַּח לוֹ לֶמֶךְ שְׁתֵּי נָשִׁים שֵׁם הָאַחַת עָדָה וְשֵׁם הַשֵּׁנִית
צִלָּה</span>:

<span dir="rtl">(כ) וַתֵּלֶד עָדָה אֶת יָבָל הוּא הָיָה אֲבִי ישֵׁב אֹהֶל וּמִקְנֶה</span>:

<span dir="rtl">(כא) וְשֵׁם אָחִיו יוּבָל הוּא הָיָה אֲבִי כָּל תֹּפֵשׂ כִּנּוֹר וְעוּגָב</span>:

<span dir="rtl">(כב) וְצִלָּה גַם הִוא יָלְדָה אֶת תּוּבַל קַיִן לֹטֵשׁ כָּל חֹרֵשׁ נְחשֶׁת וּבַרְזֶל
וַאֲחוֹת תּוּבַל קַיִן נַעֲמָה:</span>

<u><span dir="rtl">ספר בראשית פרק ה</span></u>

<span dir="rtl">(ד) וַיִּהְיוּ יְמֵי אָדָם אַחֲרֵי הוֹלִידוֹ אֶת שֵׁת שְׁמֹנֶה מֵאֹת שָׁנָה וַיּוֹלֶד
בָּנִים וּבָנוֹת</span>:

<span dir="rtl">(ה) וַיִּהְיוּ כָּל יְמֵי אָדָם אֲשֶׁר חַי תְּשַׁע מֵאוֹת שָׁנָה וּשְׁלשִׁים שָׁנָה
וַיָּמֹת</span>:

<span dir="rtl">(ו) וַיְחִי שֵׁת חָמֵשׁ שָׁנִים וּמְאַת שָׁנָה וַיּוֹלֶד אֶת אֱנוֹשׁ:</span>

<span dir="rtl">........(אנוש מוליד את קינן, קינן את מהללאל, מהללאל את
ירד)</span>

<span dir="rtl">(יח) וַיְחִי יֶרֶד שְׁתַּיִם וְשִׁשִּׁים שָׁנָה וּמְאַת שָׁנָה וַיּוֹלֶד אֶת
חֲנוֹךְ</span>:

<span dir="rtl">(יט) וַיְחִי יֶרֶד אַחֲרֵי הוֹלִידוֹ אֶת חֲנוֹךְ שְׁמֹנֶה מֵאוֹת שָׁנָה וַיּוֹלֶד
בָּנִים וּבָנוֹת</span>:

<span dir="rtl">(כ) וַיִּהְיוּ כָּל יְמֵי יֶרֶד שְׁתַּיִם וְשִׁשִּׁים שָׁנָה וּתְשַׁע מֵאוֹת שָׁנָה
וַיָּמֹת</span>:

**<span dir="rtl">(כא) וַיְחִי חֲנוֹךְ חָמֵשׁ וְשִׁשִּׁים שָׁנָה וַיּוֹלֶד אֶת מְתוּשָׁלַח</span>:**

**<span dir="rtl">(כב) וַיִּתְהַלֵּךְ חֲנוֹךְ אֶת הָאֱלֹהִים אַחֲרֵי הוֹלִידוֹ אֶת מְתוּשֶׁלַח שְׁלשׁ
מֵאוֹת שָׁנָה וַיּוֹלֶד בָּנִים וּבָנוֹת</span>:**

**<span dir="rtl">(כג) וַיְהִי כָּל יְמֵי חֲנוֹךְ חָמֵשׁ וְשִׁשִּׁים שָׁנָה וּשְׁלשׁ מֵאוֹת
שָׁנָה</span>:**

**<span dir="rtl">(כד) וַיִּתְהַלֵּךְ חֲנוֹךְ אֶת הָאֱלֹהִים וְאֵינֶנּוּ כִּי לָקַח אֹתוֹ
אֱלֹהִים:</span>**

<span dir="rtl">(מתושלח מוליד את למך, למך מוליד את נוח)</span>

<span dir="rtl">כאמור, החוקרים משערים, ששתי השושלות, של שת ושל קין, הן
גירסאות שונות של אותם שמות, שאוחדו בעריכה של ספר בראשית.</span>

<span dir="rtl">הנה השוואה:</span>

<span dir="rtl"> אדם</span>

| <span dir="rtl">שת</span> |  |
|----|----|
| <span dir="rtl">אנוש</span> |  |
| <span dir="rtl">קינן</span> | <span dir="rtl">קין</span> |
| <span dir="rtl">מהללאל</span> | <span dir="rtl">חנוך</span> |
| <span dir="rtl">ירד</span> | <span dir="rtl">עירד</span> |
| <span dir="rtl">חנוך</span> | <span dir="rtl">מחויאל</span> |
| <span dir="rtl">מתושלח</span> | <span dir="rtl">מתושאל</span> |
| <span dir="rtl">למך</span> | <span dir="rtl">למך</span> |
| <span dir="rtl">נוח</span> | <span dir="rtl">יבל, יובל, תובל קין, נעמה</span> |

<span dir="rtl">אם בשושלת קין, נחליף את הסדר בין חנוך למחויאל, נמצא
דמיון בולט בין השמות בשתי השושלות. ברור גם שמחבר שושלת קין לא התכוון
ששלושת אבות התרבות האנושית (יבל, יובל ותובל קין) יושמדו במבול...</span>

<span dir="rtl">כך או כך, אנחנו מתעניינים רק ב"חנוך בן ירד", החנוך
מהשושלת "הלגיטימית" שמביאה אותנו לנוח ומשם עד אלינו. ואנחנו מתעניינים בו
רק מפני שהוא "התהלך את האלוהים" ומפני "ואיננו כי לקח אותו
אלוהים".</span>

<span dir="rtl">הספרות "הרשמית" של חז"ל, אינה עוסקת בחנוך. הוא אינו
מוזכר במשנה, ולא בתלמודים.</span>

<span dir="rtl">אמנם, הוא מוזכר במדרשים הקדומים, לפחות מהמאה
הרביעית.</span>

<span dir="rtl">אך כאשר "בראשית רבה" מזכיר אותו, אנחנו יכולים להתחיל
לחשוד, שהוא מנסה להתמודד עם מידע אחר, מספרות אחרת, שחז"ל לא כל כך אוהבים
אותה. מסבירים לנו שאלוהים לקח אותו לא מפני אהבתו אליו.</span>

<u><span dir="rtl">מדרש רבה בראשית - פרשה כה פסקה א</span></u>

<span dir="rtl">"ויתהלך חנוך את האלהים ואיננו כי לקח אותו אלהים".</span>

<span dir="rtl">אמר ר' חמא בר הושעיא: אינו נכתב בתוך טימוסן של צדיקים,
אלא בתוך טימוסן של רשעים.</span>

<span dir="rtl">א"ר איבו: חנוך חנף היה. פעמים צדיק פעמים רשע. אמר הקב"ה
עד שהוא בצדקו אסלקנו. א"ר איבו בר"ה דנו, בשעה שהוא דן כל באי
עולם.</span>

<span dir="rtl">אפיקורסים שאלו לרבי אבהו, אמרו לו, אין אנו מוצאין מיתה
לחנוך.</span>

<span dir="rtl">אמר להם, למה? אמרו לו: נאמרה כאן לקיחה ונאמרה להלן
(מלכים ב ב) כי היום ה' לוקח את אדונך מעל ראשך \[נאמר לאלישע ביחס לאליהו
הנביא\].</span>

<span dir="rtl">אמר להם: אם ללקיחה אתם דורשים, נאמר כאן לקיחה, ונאמר
להלן (יחזקאל כד) "הנני לוקח ממך את מחמד עיניך". \[ששם הכוונה
מוות\].</span>

<span dir="rtl">א"ר תנחומא, יפה השיבן רבי אבהו.</span>

<span dir="rtl">מטרונה שאלה את ר' יוסי אמרה לו: אין אנו מוצאין מיתה
בחנוך.</span>

<span dir="rtl">א"ל אלו נאמר (בראשית ה) ויתהלך חנוך את האלהים ושתק,
הייתי אומר כדבריך. כשהוא אומר "ואיננו כי לקח אותו אלהים"– ואיננו בעולם
הזה, כי לקח אותו אלהים: \[כלומר, מת\].</span>

<span dir="rtl">לא קשה להבין כנגד מי החכמים נאבקים, כנגד אמונות נוצריות
"המקרבות" את השמים לארץ, ומעבירות אנשים חיים לחסות אלוהים. אבל, מאבקם
כאן לא קל, כי קיימת ספרות גדולה מאוד, מאות שנים לפני החורבן, המפרשת את
הכתוב בצורה שאינה נוחה להם.</span>

<span dir="rtl">זו אינה ספרות נוצרית, ואינה ספרות חתרנית, אלא ספרות
אגדתית, שקדמה להופעת הנצרות. לנצרות היא הייתה נוחה, וחז"ל רצו להעלים
אותה.</span>

<span dir="rtl">קיימים היום בידינו שלושה ספרי "חנוך"... ונספר
עליהם.</span>

<span dir="rtl"><u>ספר חנוך א' (האתיופי).</u></span>

<span dir="rtl">ספר זה, שגיבורו הוא חנוך בן ירד, נכתב בארץ ישראל, בימי
הבית השני, בתקופה ההלניסטית שלפני מרד החשמונאים.</span>

<span dir="rtl">ידוע שסופרים מאוחרים יותר מימי הבית השני, כמו כותב ספר
היובלים, יוסף בן מתתיהו, ופילון האלכסנדרוני הכירו אותו, ולפי זה, וגם לפי
מחקר אחר, מתארכים אותו.</span>

<span dir="rtl">הספר התפרסם רק במאה השמונה עשרה, כאשר עותקים ממנו הובאו
מאתיופיה, כתובים בשפת הגעז. משום כך נקרא "חנוך האתיופי" או "החבשי", אבל
ברור שהוא תורגם לגעז מיוונית, והגירסה היוונית מארמית.</span>

<span dir="rtl">בשנות החמישים התגלו קטעים רבים ממנו בארמית, בקומראן, אך
לא הטקסט המלא.</span>

<span dir="rtl">מסיקים מכך שהיה פופלרי בתקופה מסוימת, אך התנגדות חז"ל
אחר כך, מנעה את העתקתו, ולכן נשארו רק שרידים עתיקים.</span>

<img src="images-162/media/image1.jpeg"
style="width:3.69792in;height:2.65102in" />

<span dir="rtl">קטעים מהמקור הארמי, מקומראן (מהויקיפדיה).</span>

<span dir="rtl">חז"ל התנגדו לספרות כזו, אם מפני התנגדות לפולחן מלאכים,
ואם מפני שאדם שבמקום למות עולה לשמים, תואם את האמונה הנוצרית.</span>

<span dir="rtl">הספר גדול יחסית לספרות התקופה. ב"ספרים חיצוניים" בעריכת
אברהם כהנא, הוא מכיל כשבעים עמודים.</span>

<span dir="rtl">הרקע לספר, הוא סיפור ספר "בראשית" על בני האלוהים היורדים
ונושאים להם נשים מבנות האדם... ועל חנוך מסופר בגוף שלישי, וגם בגוף
ראשון.</span>

<u><span dir="rtl">ספר בראשית פרק ו</span></u>

<span dir="rtl">(ד) הַנְּפִלִים הָיוּ בָאָרֶץ בַּיָּמִים הָהֵם וְגַם אַחֲרֵי כֵן אֲשֶׁר יָבֹאוּ בְּנֵי
הָאֱלֹהִים אֶל בְּנוֹת הָאָדָם וְיָלְדוּ לָהֶם הֵמָּה הַגִּבֹּרִים אֲשֶׁר מֵעוֹלָם אַנְשֵׁי הַשֵּׁם</span>:

<span dir="rtl">(ה) וַיַּרְא יְהֹוָה כִּי רַבָּה רָעַת הָאָדָם בָּאָרֶץ וְכָל יֵצֶר מַחְשְׁבֹת לִבּוֹ רַק
רַע כָּל הַיּוֹם:</span>

<span dir="rtl">פסוקים בודדים אלה נחשבים לרקע להשחתת האנושות לקראת
המבול, והם מפותחים בספר חנוך א' ובספרים חיצוניים אחרים למיתולוגיה של
מאבק בין המלאכים הטובים והרעים, שגם בני אדם שותפים לו.</span>

<span dir="rtl">ננסה להבהיר על ידי קטעים אחדים (מפרקים י"ב, י"ג):</span>

<span dir="rtl">לפני הדברים האלה נעלם חנוך ואיש מבני האדם לא ידע איפה
נעלם ואיו ומה היה לו. וכל מעשיו היו עם העירים \[שם נרדף למלאכים\] וימיו
היו עם הקדושים. ואני חנוך ברכתי את יי הגדול מלך העולמים. והנה העירים
קראו אלי, חנוך הסופר, ויאמרו אלי: חנוך אתה סופר הצדק, לכה והודעת לעירי
השמים, **אשר עזבו שמי מעלה, את המקום הקדוש לעולם,** ויטמאו בנשים, ויעשו
כמעשה בני האדם, ויקחו להם נשים, השחת השחיתו הרבה על הארץ. ולא יהי להם
שלום וסליחת חטא. ותחת שמחם בבניהם, ברצח אהוביהם ראו, ועל הכחד בניהם
יקוננו, והתפללו לנצח, ורחמים ושלום לא יהיו להם.</span>

<span dir="rtl">וילך חנוך ויאמר על עזזאל: לא יהי לך שלום דין קשה יצא
לאסרך. ולא תהי לך חנינה ושאלת רחמים על החמס אשר הורית, ועל כל מעשי הרשע
והפשע והחטא אשר הראית לאנשים. ואלך ואדבר אל כלם יחד וייראו ופחד ורעד
אחזום.</span>

<span dir="rtl">אבל, בנוסף לתפקידיו כשליח העליונים לתיקון העולם, חנוך גם
מסייר בעולמות העליונים (מפרק מ"א):</span>

<span dir="rtl">ואחרי אשר ראיתי את מסתרי השמים, ואיך תחלק הממלכה, ואיך
מעשי האדם ישקלו במאזנים, ראיתי שם את משכנות הבחירים ומשכנות הקדושים.
ועיני ראו שם את כל החוטאים המגורשים משם, הכופרים בשם אדון הרוחות,
והנסחבים משם ואין להם תקומה מפני הגמול היוצא מאת אדון הרוחות. ושם ראו
עיני את מסתרי הברק והרעם ומסתרי הרוחות איך יחלקו לנשב על הארץ ומסתרי
העבים והטל ...</span>

<span dir="rtl">בפרקים אחרים הוא מתאר גם את מהלך הירח והשמש, תיאור מדעי
של התקופה ההיא. הוא לומד את "חוק כל כוכבי השמים" מהמלאך אוריאל. בנוסף
הוא גם מקבל יכולת לדעת עתידות (פרק פ"א):</span>

<span dir="rtl">ויאמר אלי חנוך התבונן בלוחות השמים וקראת הכתוב עליהם
וידעת את הכל אחד לאחד. ואתבונן בלוחות השמים ואקרא את כל הכתוב ואבין הכל,
ואקרא ספר כל מעשי האדם וכל יליד בשר אשר יהיו על הארץ עד דורות
עולם.</span>

<span dir="rtl">הספר מפתח את הפסוקים הבודדים בספר בראשית, ובונה את חנוך
כשליח המלאכים הטובים, כמדען, וכנביא.</span>

<span dir="rtl"><u>ספר חנוך ב' (הסלאבי)</u></span>

<span dir="rtl">ספר זה נמצא בשלמות בשפה הסלאבית העתיקה של הכנסייה,
ונתגלה לחוקרים ב 1886 בבלגרד.</span>

<span dir="rtl">אין קשר בינו ובין ספר חנוך א'.</span>

<span dir="rtl">מניחים שהספר תורגם מיוונית, והמקור עברי או ארמי, ורוב
החוקרים מעריכים שנכתב במאה הראשונה לספירה, כנראה, לפני חורבן בית
המקדש.</span>

<span dir="rtl">עיקר תוכנו של הספר הוא סיור של חנוך בעולמות העליונים, עד
הגעתו לאל עצמו, וכתוב בגוף ראשון:</span>

<span dir="rtl">וַיֵּרָאוּ אֵלַי שְׁנֵי אֲנָשִׁים גְּדוֹלִים מְאֹד אֲשֶׁר לֹא רָאִיתִי כְּמוֹהֶם מִיָּמַי
עַל־הָאָרֶץ</span>: [<span dir="rtl">ה</span>](https://he.wikisource.org/w/index.php?title=%D7%A7%D7%98%D7%92%D7%95%D7%A8%D7%99%D7%94:%D7%97%D7%A0%D7%95%D7%9A_%D7%91_%D7%90_%D7%94&action=edit&redlink=1) <span dir="rtl">וּפְנֵיהֶם
הָיוּ מַזְהִירִים כַּשֶּׁמֶשׁ, עֵינֵיהֶם בּוֹעֲרוֹת כְּלַפִּידִים, אֵשׁ מִפִּיהֶם יוֹצֵאת, בִּגְדֵיהֶם נוֹצוֹת
שׁוֹנוֹת לְמַרְאֶה, רַגְלֵיהֶם כְּאַרְגָּמָן, כַּנְפֵיהֶם מִזָּהָב מַזְהִירוֹת וִידֵיהֶם מִשֶּׁלֶג זַכּוֹת: וַיַּעַמְדוּ
עַל רֹאשׁ מִטָּתִי וַיִּקְרְאוּ־לִי
בִּשְׁמִי</span>: [<span dir="rtl">ו-ז</span>](https://he.wikisource.org/w/index.php?title=%D7%A7%D7%98%D7%92%D7%95%D7%A8%D7%99%D7%94:%D7%97%D7%A0%D7%95%D7%9A_%D7%91_%D7%90_%D7%95-%D7%96&action=edit&redlink=1) <span dir="rtl">וַאֲנִי
הֲקִיצוֹתִי מִשְּׁנָתִי וָאֵרֶא בְּהָקִיץ אֶת־הָאֲנָשִׁים הָהֵם בְּעָמְדָם עַל יָדִי וָאֲמַהֵר וָאֶשְׁתַּחֲוֶה לִפְנֵיהֶם
וָאֶפְחָד וּמַרְאֵה פָנַי שֻׁנָּה
מִפָּחַד</span>: [<span dir="rtl">ח</span>](https://he.wikisource.org/w/index.php?title=%D7%A7%D7%98%D7%92%D7%95%D7%A8%D7%99%D7%94:%D7%97%D7%A0%D7%95%D7%9A_%D7%91_%D7%90_%D7%97&action=edit&redlink=1) <span dir="rtl">וַיֹּאמְרוּ
אֵלַי הָאֲנָשִׁים חֲזַק חֲנוֹךְ אַל תִּירָא, אֱלֹהֵי־עוֹלָם שְׁלָחָנוּ אֵלֶיךָ וְהַיּוֹם אַתָּה עוֹלֶה אִתָּנוּ
הַשָּׁמַיְמָה</span>: <span dir="rtl"></span>

<span dir="rtl">(מתוך פרק א')</span>

 

<span dir="rtl">וַיְהִי כְּכַלּוֹתִי לְדַבֵּר אֶל־בָּנָי, וַיִּקְרָאוּנִי הָאֲנָשִׁים הָהֵם וַיִּשָּׂאוּנִי
עַל־כַּנְפֵיהֶם וַיַּעֲלוּנִי אֶל־הָרָקִיעַ הָרִאשׁוֹן</span>:
  [<span dir="rtl">ב</span>](https://he.wikisource.org/w/index.php?title=%D7%A7%D7%98%D7%92%D7%95%D7%A8%D7%99%D7%94:%D7%97%D7%A0%D7%95%D7%9A_%D7%91_%D7%92_%D7%91&action=edit&redlink=1) <span dir="rtl">וַיַּעֲמִידוּנִי
עַל הָעֲנָנִים וַיֵּלֵכוּ וָאֵרֶא עוֹד לְמַעְלָה אֶת הָרוּחַ וּלְמַעְלָה \[מִמֶּנּוּ\] רָאִיתִי
אֶת־הָאֲוִיר</span>:
  [<span dir="rtl">ג</span>](https://he.wikisource.org/w/index.php?title=%D7%A7%D7%98%D7%92%D7%95%D7%A8%D7%99%D7%94:%D7%97%D7%A0%D7%95%D7%9A_%D7%91_%D7%92_%D7%92&action=edit&redlink=1) <span dir="rtl">וַיַּעֲמִידוּנִי
בָּרָקִיעַ הָרִאשׁוֹן וַיַּרְאוּנִי יָם רַב מְאֹד גָּדוֹל מִיָּם־הָאָרֶץ</span>:
  [<span dir="rtl">ד</span>](https://he.wikisource.org/w/index.php?title=%D7%A7%D7%98%D7%92%D7%95%D7%A8%D7%99%D7%94:%D7%97%D7%A0%D7%95%D7%9A_%D7%91_%D7%92_%D7%93&action=edit&redlink=1) <span dir="rtl">וַיַּעֲבִירוּ
לְפָנַי אֶת־רָאשֵׁי מִשְׁטְרֵי הַכּוֹכָבִים וְשָׂרֵיהֶם וַיַּרְאוּנִי מָאתַיִם מַלְאָךְ הַמֹּשְׁלִים עַל־הַכּוֹכָבִים
וּבִנְיַן הַשָּׁמָיִם וְהֵם מְעוֹפְפִים בְּכַנְפֵיהֶם וְהוֹלְכִים מִסָּבִיב לְכָל־הַשָּׁטִים</span>:
  [<span dir="rtl">ה</span>](https://he.wikisource.org/w/index.php?title=%D7%A7%D7%98%D7%92%D7%95%D7%A8%D7%99%D7%94:%D7%97%D7%A0%D7%95%D7%9A_%D7%91_%D7%92_%D7%94&action=edit&redlink=1) <span dir="rtl">וְשָׁם
רָאִיתִי אוֹצְרוֹת הַשֶּׁלֶג וְהַקֶּרַח וְהַמַּלְאָכִים הַמַּחֲזִיקִים אֶת־אוֹצְרוֹתֵיהֶם הַנּוֹרָאִים וְאוֹצְרוֹת
הָעֲנָנִים אֲשֶׁר מִשָּׁם יֵצְאוּ וָבָאוּ</span>: 

<span dir="rtl">(מתוך פרק ג')</span>

<span dir="rtl">ברקיע השלישי הוא רואה את גן העדן והגיהנום...</span>

<span dir="rtl">ברקיע הרביעי את השמש, הירח והכוכבים, אשר המלאכים
מובילים, ופותחים וסוגרים שערים לפניהם... (מזכיר את האסטרונומיה של התקופה
לפיה מלאכים מובילים את כוכבי הלכת)</span>

<span dir="rtl">ברקיע החמישי נענשים המלאכים שחטאו בספר
"בראשית"...</span>

<span dir="rtl">והעיקר ברקיע השביעי...</span>

[<span dir="rtl">א</span>](https://he.wikisource.org/w/index.php?title=%D7%A7%D7%98%D7%92%D7%95%D7%A8%D7%99%D7%94:%D7%97%D7%A0%D7%95%D7%9A_%D7%91_%D7%98_%D7%90&action=edit&redlink=1)  <span dir="rtl">וַיִּשָּׂאוּנִי
הָאֲנָשִׁים הָהֵם מִשָּׁם וַיַּעֲלוּנִי לָרָקִיעַ הַשְּׁבִיעִי, וָאֵרֶא שָׁם אוֹר כַּבִּיר מְאֹד וְכָל־צְבָא אֵשׁ
שֶׁל־שָׂרֵי הַמַּלְאָכִים וְכֹחוֹת לֹא־גּוּף וְשִׁלְטוֹנוֹת שָׂרִים וּמוֹשְׁלִים כְּרוּבִים וּשְׂרָפִים, כִּסְאוֹת
וּמְלֵאֵי־עֵינַיִם, עֲשָׂרָה גְּדוּדִים מַעֲמַד
אוֹר־הָאוֹפַנִּים</span>:  [<span dir="rtl">ב</span>](https://he.wikisource.org/w/index.php?title=%D7%A7%D7%98%D7%92%D7%95%D7%A8%D7%99%D7%94:%D7%97%D7%A0%D7%95%D7%9A_%D7%91_%D7%98_%D7%91&action=edit&redlink=1)  <span dir="rtl">וָאִירָא
וְאֶפְחַד פַּחַד
גָּדוֹל</span>:  [<span dir="rtl">ג</span>](https://he.wikisource.org/w/index.php?title=%D7%A7%D7%98%D7%92%D7%95%D7%A8%D7%99%D7%94:%D7%97%D7%A0%D7%95%D7%9A_%D7%91_%D7%98_%D7%92&action=edit&redlink=1)  <span dir="rtl">וְיִקָּחוּנִי
הָאֲנָשִׁים וַיּוֹלִיכוּנִי אֶל־תּוֹכָם וַיֹּאמְרוּ אֵלָי, חֲזַק חֲנוֹךְ
אַל־תִּירָא</span>:  [<span dir="rtl">ד</span>](https://he.wikisource.org/w/index.php?title=%D7%A7%D7%98%D7%92%D7%95%D7%A8%D7%99%D7%94:%D7%97%D7%A0%D7%95%D7%9A_%D7%91_%D7%98_%D7%93&action=edit&redlink=1)  <span dir="rtl">וַיַּרְאוּנִי
מֵרָחוֹק אֶת־יְיָ הַיּוֹשֵׁב עַל־כִּסְאוֹ הָרָם מְאֹד, וְכָל־צְבָא הַשָּׁמַיִם קְרֵבִים וְעוֹמְדִים בְּעֶשֶׂר
מַעֲלוֹת עַל־סִדְרָם וּמִשְׁתַּחֲוִים לַייָ, ...</span>  

[<span dir="rtl">ז</span>](https://he.wikisource.org/w/index.php?title=%D7%A7%D7%98%D7%92%D7%95%D7%A8%D7%99%D7%94:%D7%97%D7%A0%D7%95%D7%9A_%D7%91_%D7%98_%D7%96&action=edit&redlink=1)  <span dir="rtl">וַיִּשְׁלַח
יְיָ אֶת־אֶחָד מִנִּכְבָּדָיו אֶת־גַּבְרִיאֵל שַׂר־הַמַּלְאָכִים, וַיֹּאמֶר אֵלַי, חֲזַק חֲנוֹךְ אַל־תִּירָא, קוּם
וְהָלַכְתָּ אִתִּי וְעָמַדְתָּ לִפְנֵי יְיָ לְעוֹלָם</span>: <span dir="rtl">(מתוך פרק
ט')</span>

<span dir="rtl">את הספר הזה ניתן לשייך כבר לקטגוריה של ספרות "ההיכלות"
הנקראת גם "יורדי המרכבה", שהיא ספרות הסוד שנוצרה בתקופת חז"ל, בצד הזרם
המרכזי של הלכה ומדרשים, וחלקה נשמר גם בעברית. זו ספרות מיסטית, שעיקרה
מפגש ישיר של הגיבור עם האלוהות.</span>

<span dir="rtl">חנוך ג' (ספר היכלות)</span>

<http://www.ma.huji.ac.il/~kazhdan/Shneider/barilan2011/3enoch-M.pdf>

<span dir="rtl">ספר זה ממש שייך לסוגת ספרות ההיכלות.</span>

<span dir="rtl">נכתב במקור בעברית, בתקופה מאוחרת עוד יותר, בין המאה
השנייה למאה החמישית לספירה. ספר קצר, כשני עמודים בכתב קטן... וכנראה שיש
השפעה של חנוך א' על הכותב. אבל, זו כאמור, סוגה אחרת, ספרות ההיכלות, או
"יורדי המרכבה". המספר הוא, כביכול, ר' ישמעאל, חברו ובר הפלוגתא של ר'
עקיבא במאה השנייה לספירה.</span>

<span dir="rtl">וכך הוא מתחיל:</span>

<span dir="rtl">'ויתהלך חנוך את האלוהים ואיננו כי לקח אותו אלהים'. אמר
ר' ישמעאל, כשעליתי למרום להסתכל בצפייתי במרכבה, הייתי נכנס בששה היכלות
חדר בתוך חדר וכיון שהגעתי לפתח היכל השביעי עמדתי בתפילה... ואמרתי רבונו
של עולם בבקשה מלפניך שתגרום לי בשעה זאת זכות אהרון בן עמרם... שקבל כתר
כהונה מלפני כבודך בהר סיני... מיד זימן לי הקדוש ברוך הוא **מטטרון עבדו
מלאך שר הפנים**... ואמר לי בוא בשלום שנתרצית לפני מלך רם ונשא להסתכל
בדמות המרכבה.</span>

<span dir="rtl">ובהמשך, פרק ד'</span>

<span dir="rtl">אמר ר' ישמעאל, אמרתי לו למטטרון, מפני מה אתה נקרא בשם
קונך בשבעים שמות? ואתה גדול מכל השרים וגבוה מכל המלאכים וחביב מכל
המשרתים ונכבד מכל הצבאים ורב מכל האדירים במלוכה ובגדולה ובכבוד. ומפני מה
קוראים אותך בשמי מרומים נער?</span>

<span dir="rtl">השיב ואמר לי. מפני שאני הוא חנוך בן ירד. כשחטאו בני דור
המבול...</span>

<span dir="rtl">וכאן הוא מספר לו את כל קרבות המלאכים שהכרנו בחנוך
א'.</span>

<span dir="rtl">ומעניין פרק ט"ז האחרון:</span>

<span dir="rtl">אמר ר' ישמע\[א\]ל. אמר לי מטטרון מלאך שר הפנים הדר מרום
כל. בתחלה הייתי יושב על כסא (כבוד) גדול בפתח היכל</span>
<span dir="rtl">שביעי, ודנתי את כל בני מרומים פמיליא של מקום מרשות הב'ה.
..... וכיון שבא **אחר** להסתכל בצפיית</span> <span dir="rtl">המרכבה ונתן
עיניו בי. והוא מתיירא ומזדעזע מלפני, ונפשו מבוהלת לצאת ממנו, מפני פחדי
ואימתי ומוראי. כשראה אותי שאני יושב על</span> <span dir="rtl">כסא כמלך,
ומלאכי השרת היו עומדים עלי כעבדים, וכל שרי מלכיות קשורים כתרים סובבים
אצלי. באותה שעה פתח את פיו ואמר. **ודאי**</span> <span dir="rtl">**שתי
רשויות בשמים**. מיד יצאתה בת קול מלפני השכינה אומרת. **שובו בנים שובבים
חוץ מאחר** **דלא**. באותה שעה בא ענפיאל השר</span> <span dir="rtl">נכבד
נהדר נחמד נפלא נורא נערץ משליחות של הב'ה, והכני ששים פולסאות של אור
והעמידני על רגלי</span>.

<span dir="rtl">וכאן ספרות ההיכלות משוחחת עם ספרות חז"ל הידועה יותר,
התלמודית והמדרשית.</span>

<span dir="rtl">הוא מתאר "מצד שני" את האגדה התלמודית על "ארבעה שנכנסו
לפרדס" (בן עזאי, בן זומא, "אחר", ור' עקיבא) ו"אחר" הוא אלישע בן אבויה,
ש"קיצץ בנטיעות" (כלומר, כפר בתורה) לאחר שירד, מפני שהחליט שאין אלוהים
אחד אלא "שתי רשויות בשמים", ומטטרון, הוא חנוך, נענש על כך, בכך מפני
שנראה (או התחזה?) כמו האל עצמו...</span>

<span dir="rtl">בספרות הסוד של תקופת חז"ל, סופו הטוב של חנוך בן ירד הוא
הפיכתו למטטרון, שר הפנים האלוהי, מעין סגנו של אלוהים בכבודו ובעצמו, או
לפחות מנהל המשרד...</span>

<span dir="rtl">מטטרון, נזכר גם בתלמוד הבבלי, אך אינו מזוהה שם עם חנוך.
השם מטטרון אינו עברי, כמובן, ולא ברור. פירושים שונים מובאים מלטינית
ומיוונית, כמו "מורה דרך" או "קרוב לכסא".</span>

<u><span dir="rtl">תלמוד בבלי מסכת סנהדרין דף לח/ב</span></u>

<span dir="rtl">ואל משה אמר עלה אל ה'. עלה אלי מיבעי ליה \[היה צריך לומר
"עלה אלי"\] אמר ליה זהו **מטטרון** ששמו כשם רבו, דכתיב כי שמי
בקרבו...</span>

<span dir="rtl">הצורך המדרשי בדמות כזו של "ממלא מקום האלוהים" נוצרת
מפסוקים בשמות כ"ג:</span>

<span dir="rtl">(כ) הִנֵּה אָנֹכִי שֹׁלֵחַ מַלְאָךְ לְפָנֶיךָ לִשְׁמָרְךָ בַּדָּרֶךְ וְלַהֲבִיאֲךָ אֶל הַמָּקוֹם
אֲשֶׁר הֲכִנֹתִי</span>:

<span dir="rtl">(כא) הִשָּׁמֶר מִפָּנָיו וּשְׁמַע בְּקֹלוֹ אַל תַּמֵּר בּוֹ כִּי לֹא יִשָּׂא לְפִשְׁעֲכֶם
**כִּי שְׁמִי בְּקִרְבּוֹ**:</span>

<span dir="rtl">והביטוי "שמי בקרבו" הפך למקור למדרשים, היוצרים את דמות
מטטרון.</span>

<span dir="rtl">בספר נוסף מספרות ההיכלות, "היכלות רבתי", ר' עקיבא מזהה
את חנוך עם מטטרון.</span>

<u><span dir="rtl">פרקי היכלות רבתי פרק לא אות ג</span></u>

<span dir="rtl">ג אמר ר' עקיבא: שמעתי קול יוצא מתחת כסא הכבוד אומר. ומה
היה אומר? לקחתיו, אחזתיו, פקדתיו. זה חנוך בן ירד ששמו מטטרו"ן, ונטלתי
אותו מבני אדם ועשיתי לו כסא כנגד כסאי. וכמה שיעור של אותו כסא? אלף אלפי
רבבות פרסאות של אש. ומסרתי שבעים מלאכים כנגד שבעים אומות, ופקדתי בידו כל
פמליא של מעלה וכל פמליא של מטה, וסדרתי לו כל סדרי בראשית, ושמתי שמו
**אדנ"י הקטן** ששמו בגימטריא שבעים ואחד, ונתתי לו חכמה ובינה יותר מכל
המלאכים, ועשיתי לו גדולה יותר מכל מלאכי השרת.</span>

<span dir="rtl">ראינו שספרות חז"ל במחצית הראשונה של האלף הראשון, מסתייגת
מעלייה לשמים, וממלאכים בכלל, במסגרת מאבקה נגד הנצרות, כנראה. והספרות
המיסטית בכלל, וספרות חנוך בפרט, נמחקת (נשארת רק בשפות זרות) או נשארת
בשוליים.</span>

<span dir="rtl">אבל לקראת האלף השני, חודרות האגדות המיסטיות הללו
למדרשים, ובוודאי לקבלה.</span>

<u><span dir="rtl">פרקי דרבי אליעזר ונציה ש"ד - פרק ח</span>
<span dir="rtl"></span></u>

<span dir="rtl">במאה השמינית כבר מסכים שחנוך היה מן מדען בחסד
אלוהים.</span>

<span dir="rtl">"זה ספר תולדת אדם", מניָן עולם לכל תולדות בני אדם, אדם
מסר לחנוך ונכנס בסוד העיבור ועיבר את השנה, שנאמר (בראשית ה, כב), "ויתהלך
חנוך את האלהים" וגו', ויתהלך חנוך בדרכי מנין העולם שמסר אלהים לאדם,
וחנוך מסר לנח סוד העיבור ועיבר את השנה, ואמר (בראשית ח, כב), "עד כל ימי
הארץ זרע וקציר וקר וחם וקיץ וחרף".</span>

<span dir="rtl">לפני שנקבע הלוח העברי בצורה מתמטית מלאה, עיבור החודש
ועיבור השנה היה "סוד" המסור למנהיגים.</span>

<span dir="rtl">לעומת זה, יצחק דמן עכו, חכם שחי בעכו במאה ה-13 הולך רחוק
יותר, ואף מוסיף לנו אגדה על מסירותו של חנוך לאלוהים.</span>

<u><span dir="rtl">ספר מאירת עינים לר' יצחק דמן עכו - פרשת לך
לך</span></u>

<span dir="rtl">ושאלתי את פי מורי הר' יהודה הדרשן אשכנזי ז"ל מה היה
עניין חנוך, שעל ידו זכה לכל זה, כי עניין אליהו ז"ל ידוע, אבל חנוך למה?
ואמר שקבל, שחנוך היה אישכף, כלומר תופר מנעלים, ובכל נקיבה ונקיבה שהיה
נוקב במרצע בעור, היה מברך בלב שלם ובכוונה שלימה לשם ית', וממשיך הברכה
למטטרון הנאצל, ומעולם לא שכח אפי' בנקיבה אחת מלברך אלא תמיד היה עושה כן,
עד שמרוב אהבה איננו כי לקח אותו אלהים (בראשית ה') וזכה להקראות מטטרון
ומעלתו גדולה עד מאד:</span>

<span dir="rtl">אין קרבות מלאכים, ואין סיורים שמיימיים, אבל יש מסירות
קיצונית לאל, וזה שכרה.</span>

<span dir="rtl">ספר הזוהר מכיר ומקבל את ספרות ההיכלות נוסף לספרות המדרש
המרכזית.</span>

<u><span dir="rtl">זהר מנוקד/תרגום/ חלק א דף נו/ב</span></u>

<span dir="rtl">רַבִּי אֶלְעָזָר אָמַר, הַקָּדוֹשׁ בָּרוּךְ הוּא נְטָלוֹ אֶת חֲנוֹךְ וְהֶעֱלָהוּ לִשְׁמֵי
מְרוֹמִים, וּמָסַר בְּיָדָיו כָּל הַגְּנָזִים הָעֶלְיוֹנִים וַחֲמִשָּׁה וְאַרְבָּעִים מַפְתְּחוֹת סְתָרִים חֲקוּקִים
שֶׁבָּהֶם מִשְׁתַּמְּשִׁים מַלְאָכִים עֶלְיוֹנִים, וְכֻלָּם נִמְסְרוּ בְּיָדוֹ, וַהֲרֵי בֵּאַרְנוּ. וַיַּרְא ה' כִּי רַבָּה
רָעַת הָאָדָם בָּאָרֶץ וְכָל יֵצֶר מַחְשְׁבֹת לִבּוֹ.</span>

<span dir="rtl">אבל, אין לו בעיה, במקום אחר, להזכיר את הסתייגות חז"ל
מגדולתו של חנוך.</span>

<u><span dir="rtl">זהר מנוקד/תרגום/ חלק א דף נו/ב</span></u>

<span dir="rtl">בֹּא רְאֵה, חֲנוֹךְ הָיָה צַדִּיק, וְהַקָּדוֹשׁ בָּרוּךְ הוּא רָאָה שֶׁאַחַר כָּךְ
יְקַלְקֵל, וְלָקַח אוֹתוֹ בְּטֶרֶם יְקַלְקֵל. זֶהוּ שֶׁכָּתוּב (שיר ו) וְלִלְקֹט שׁוֹשַׁנִּים. מִשּׁוּם
שֶׁנּוֹתְנִים רֵיחַ טוֹב, לוֹקֵחַ אוֹתָם הַקָּדוֹשׁ בָּרוּךְ הוּא בְּטֶרֶם יְקַלְקְלוּ. וְאֵינֶנּוּ כִּי לָקַח אֹתוֹ
אֱלֹהִים. וְאֵינֶנּוּ - לְהַאֲרִיךְ יָמִים כִּשְׁאָר בְּנֵי אָדָם שֶׁהָיוּ מַאֲרִיכִים יָמִים. מָה הַטַּעַם? כִּי
לָקַח אוֹתוֹ הַקָּדוֹשׁ בָּרוּךְ הוּא בְּטֶרֶם הִגִּיעַ זְמַנּוֹ.</span>

<span dir="rtl">והזוהר מתייחס אפילו, להערה שבה התחלנו, שחנוך קיים גם
בשושלת קין.</span>

<u><span dir="rtl">זהר מנוקד/תרגום/ תיקוני זהר דף קיט/ב</span></u>

<span dir="rtl">אַחַר כָּךְ עָשָׂה תוֹלָדוֹת מִצַּד הָרַע, וְהִתְפַּשְּׁטוּ בְגִלְגּוּלִים בָּעוֹלָם,
וַעֲלֵיהֶם נֶאֱמַר וַיֵּדַע קַיִן אֶת אִשְׁתּוֹ וַתַּהַר וַתֵּלֶד אֶת חֲנוֹךְ, חֲנוֹךְ מִצַּד קַיִן, וְזֶה יֵצֶר
הָרָע, הַחִנּוּךְ לְרַע, וְיֵשׁ חֲנוֹךְ מִצַּד שֶׁל אֱנוֹשׁ, שֶׁהוּא יֵצֶר הַטּוֹב, הַחִנּוּךְ לְטוֹב, וְנֶאֱמַר
בּוֹ וַיִּתְהַלֵּךְ חֲנוֹךְ אֶת הָאֱלֹהִי"ם וְאֵינֶנּוּ כִּי לָקַח אוֹתוֹ אֱלֹהִי"ם, וְזֶה חֲנוֹךְ שֶׁהִתְהַפֵּךְ
בְּשָׂרוֹ לְלַפִּיד אֵשׁ.</span>

<span dir="rtl">......</span>

<span dir="rtl">וּשְׁלֹשָה הֵם, אָדָם שֵׁת אֱנוֹשׁ. אֱנוֹשׁ, שֶׁמִּשָּׁם הִתְיַחֲסוּ כָּל הַדּוֹרוֹת, זֶהוּ
שֶׁכָּתוּב אָז הוּחַל לִקְרֹא בְּשֵׁם יהו"ה, מִשָּׁם הִתְפַּשְּׁטוּ כָּל גִּלְגּוּלֵי הַצַּדִּיקִים. חֲנוֹךְ שֶׁיָּצָא
מֵאֱנוֹשׁ הוּא מטטרו"ן שֶׁנֶּהְפַּךְ בְּשָׂרוֹ לְלַפִּיד אֵשׁ, וְהוּא נוריא"ל, וְעַל שְׁנֵיהֶם נֶאֱמַר
וְהַחַיּוֹת רָצוֹא וָשׁוֹב, רָצוֹא זֶה נוריא"ל, וָשׁוֹב זֶה מטטרו"ן, כָּךְ עוֹלִים בְּחֶשְׁבּוֹן
כְּמַרְאֵ"ה הַבָּזָק, .....</span>

<span dir="rtl">וכמעט עד ימינו...</span>

<u><span dir="rtl">ספר עבודת ישראל - פרשת וישב</span>
<span dir="rtl">(ישראל הופשטיין מקוז'ניץ, אדמו"ר חסידי 1800
בערך)</span></u>

<span dir="rtl">וזה שאמר המקובל הנ"ל בפסוק והנה נער בוכה, כי מט"ט נקרא
בסוד נע"ר כידוע. וסיים כאשר תבין חנוך בן ירד, כי חנוך הוא מט"ט כנודע,
וכאשר יתבאר עוד לקמן מענינים אלו:</span>

<span dir="rtl"><u>מתוך בלוג הספריה הלאומית:</u></span>

<img src="images-162/media/image2.jpeg"
style="width:6.98958in;height:4.55721in" alt="1" />"

<span dir="rtl">"נשלמו השמות של מטטרון שר הפנים".</span>

<span dir="rtl">מתוך כתב יד של ספרות ההיכלות מן המאה ה-17 </span>

<img src="images-162/media/image3.jpeg"
style="width:7.23171in;height:2.01042in" alt="1" />

"<span dir="rtl">קיבלנו כי מטטרון שר הפנים ששמו כשם רבו הוא חנוך בן
ירד".</span>

<span dir="rtl">מתוך חיבור קבלי מן המאה ה-16 </span>

<span dir="rtl">התיאור המסתורי בספר "בראשית" והסיפור על הפיכתו לכאורה של
חנוך למלאך המשיך להסעיר את חכמי העולם היהודי ואת חכמי הקבלה. שמו של
חנוך, שעליו נאמר שחי 365 שנים, נקשר בלוח השנה השמשי – לוח השנה שנדחה
לטובת לוח השנה העברי הירחי שבו אנחנו משתמשים כיום. חז"ל אפילו העלו את
ההשערה שאותו מטטרון הוא מלאך האלוהים שהדריך את בני ישראל במסעם במדבר.
בעולם הקבלה המאוחר יותר מטטרון אף תואר בתור האדם העליון האידיאלי, שכן
הגשים את ההתעלות הרוחנית שאליה יש לשאוף. שמו שימש להשבעות וללחשים,
ומקובלים רבים אף המליצו שלא לבטא את שמו בקול רם</span>.  

<img src="images-162/media/image4.jpeg"
style="width:7.33333in;height:4.51733in" alt="1" />

<span dir="rtl">מתוך קובץ השבעות ותפילות שחובר בגרמניה במאה ה-16 </span>

<img src="images-162/media/image5.jpeg"
style="width:7.29167in;height:4.69583in" alt="1" />

“<span dir="rtl">משביע אני עליך מטטרון עבדו של יוצרנו".</span>

<span dir="rtl">מתוך מחזור תפילות של קהילות איטליה מן המאה ה-15 הנמצא
באוסף הוותיקן </span>

<span dir="rtl">לצד העיסוק האינטנסיבי בדמותו של מטטרון בכתבי תורת הסוד
הקדומה כדוגמת ספרות ההיכלות, נכנס לאט-לאט שמו של המלאך גם לספרות קאנונית
יותר. מטטרון מוזכר גם בתפילות ובפיוטים ששולבו במחזורים לשבתות ולחגים
בחלק מן הקהילות. שמו, אם כן, היה מוכר לא רק לאלו שפנו לעסוק בכתבים
אזוטריים, אלא נשמע גם בבית הכנסת עצמו. כאן אפשר לראות את אחד הפיוטים
הללו מתוך סידור שנדפס במאה ה-14. הפיוט הוא מסוג "אופן", פיוטים שנאמרים
בזמן תפילת שחרית בשבת ובחג, ועוסקים לרוב בקדושת המלאכים ובתיאורי הרקיע
העליון</span>.

 <img src="images-162/media/image6.jpeg"
style="width:6.82292in;height:9.37664in" alt="1" />

<span dir="rtl">פיוט מתוך מחזור "מנהג אשכנז המזרחי" מן המאה ה-14 </span>

<span dir="rtl">כך עשה חנוך/מטטרון את דרכו מפסוק עלום ויחיד בספר בראשית,
דרך כתבים מיסטיים בתורת הסוד הקדומה, אל מחזורי התפילה הרשמיים של קהילות
יהודיות שונות ברחבי העולם. במסע הארוך הזה הוא נעשה אחד המלאכים החזקים
ביותר בפולקלור היהודי, ובסופו של דבר מצא את עצמו מככב גם ביצירות מן
התרבות הפופולרית</span>.  

<span dir="rtl">מאמר של רחל אליאור על חנוך בספרית המגילות של הכוהנים בני
צדוק:</span>

<https://benyehuda.org/read/21536>

<span dir="rtl">מאמר של אלדד וייל על דימויו של חנוך בספר הזוהר בהשוואה
לספרות חז"ל:</span>

<https://efrata.emef.ac.il/wp-content/uploads/2020/05/8-%D7%90%D7%9C%D7%93%D7%93-%D7%95%D7%99%D7%99%D7%9C.pdf>

<span dir="rtl">הנצרות הקדומה קיבלה את חנוך כגיבור, וקידשה את ספר חנוך
א', אך במאה השלישית הורד מקדושתו ולכן נשמר רק בכנסייה החבשית.</span>

<span dir="rtl">בברית החדשה הוא נזכר כמנבא את יום הדין</span>

 <span dir="rtl">וְגַם־חֲנוֹךְ הַשְּׁבִיעִי לְאָדָם נִבָּא עֲלֵיהֶם לֵאמֹר הִנֵּה יְהוָֹה בָּא בְּרִבֲבֹת
קְדֹשָׁיו׃ (איגרת יהודה 14) אך לא מופיעים סיפוריו.</span>

<u><span dir="rtl">חנוך כדמות איקונית בספרותנו – יהודית צוויק
(</span>JSTOR<span dir="rtl">)</span></u>

<span dir="rtl">חנוך על אגדותיו היה נוח לנוצרים, בין השאר בגלל עלייתו
לשמים חי, ולעומת זה בכל ספרות חז"ל אינו נזכר או נזכר לשלילה.</span>

<span dir="rtl">הקבלה קיבלה אותו. יצחק דמן עכו בספרו "מאירת עיניים" עושה
אותו תופר מנעלים, וגירסה זו מופיעה אצל רמ"ק ב"פרדס רימונים"
והלאה.</span>

<span dir="rtl">בכל רשימת התנאים והאמוראים אין איש הנושא את השם חנוך. גם
לא ברשימת גאוני סורא ופומפדיתא. חנוך נזכר כבנו של אדם בשם משה, במסורת של
"ארבעת השבויים" שהקימו את מרכזי היהדות בספרד וצפון אפריקה בסוף האלף
הראשון.</span>

<span dir="rtl">מהמאה ה-17 נפוץ השם בחברה היהודית של מזרח אירופה כחנוך
או העניך (הביטוי האידישאי), וקיבלו שם זה כמה צדיקים חסידיים. מאז הוא גם
נפוץ בספרות היידיש.</span>

<span dir="rtl">בספרות החדשה, מופיעים שלושה נושאי שם זה ביצירות של
סופרים גדולים:</span>

<span dir="rtl">דמות ב "שכול וכישלון" של ברנר.</span>

<span dir="rtl">דמות העניך ב "מזה ומזה" של הזז.</span>

<span dir="rtl">דמות ב"אורח נטה ללון" של עגנון.</span>

<span dir="rtl">מחברת המאמר טוענת שהשם מעוגן בחנוך בן ירד והדמויות
מרמזות על מוטיבים הקשורים בו. כל השלושה מתים טרם זמנם. ולכולם מתאים
המושג "איננו" המקראי, גם בחייהם. אצל עגנון היא מוצאת גם מוטיבים רבים
מהאגדות על חנוך.</span>

<span dir="rtl">עד כאן חנוך בן ירד, שמפסוק אחד או שניים בתחילת ספר
בראשית, הגיע עד כסא הכבוד.</span>
