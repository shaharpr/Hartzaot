<span dir="rtl"><u>גלגול נשמות – נמרוד</u></span>

<span dir="rtl">נמרוד הוא דמות שולית ביותר בתנ"ך.</span>

<span dir="rtl">בספר בראשית, מופיעות כמה שושלות. שושלת מהאדם הראשון
לנוח, שושלת קין, שושלת מנוח לאברהם, שושלות בני נוח ועוד.</span>

<span dir="rtl">נמרוד מופיע בשושלת בני חם (הוא נכדו של חם, בנו של
נוח):</span>

<u><span dir="rtl">ספר בראשית פרק י</span></u>

<span dir="rtl">(ו) וּבְנֵי חָם כּוּשׁ וּמִצְרַיִם וּפוּט וּכְנָעַן</span>:

<span dir="rtl">(ז) וּבְנֵי כוּשׁ סְבָא וַחֲוִילָה וְסַבְתָּה וְרַעְמָה וְסַבְתְּכָא וּבְנֵי רַעְמָה שְׁבָא
וּדְדָן</span>:

<span dir="rtl">(ח) וְכוּשׁ יָלַד אֶת נִמְרֹד הוּא הֵחֵל לִהְיוֹת גִּבֹּר בָּאָרֶץ</span>:

<span dir="rtl">(ט) הוּא הָיָה גִּבֹּר צַיִד לִפְנֵי יְהֹוָה עַל כֵּן יֵאָמַר כְּנִמְרֹד גִּבּוֹר צַיִד
לִפְנֵי יְהֹוָה</span>:

<span dir="rtl">(י) וַתְּהִי רֵאשִׁית מַמְלַכְתּוֹ בָּבֶל וְאֶרֶךְ וְאַכַּד וְכַלְנֶה בְּאֶרֶץ
שִׁנְעָר</span>:

<span dir="rtl">(יא) מִן הָאָרֶץ הַהִוא יָצָא אַשּׁוּר וַיִּבֶן אֶת נִינְוֵה וְאֶת רְחֹבֹת עִיר
וְאֶת כָּלַח</span>:

<span dir="rtl">(יב) וְאֶת רֶסֶן בֵּין נִינְוֵה וּבֵין כָּלַח הִוא הָעִיר הַגְּדֹלָה:</span>

<span dir="rtl">את הפסוקים הללו, בדרך כלל לא יזכור גם מי שעבר בהצלחה
גדולה בחינת בגרות בתנ"ך, מפני שאין שום קישור ביניהם ובין סיפורים אחרים.
נמרוד נזכר עוד פעמיים בתנ"ך וגם הזכרות אלה שוליות ביותר.</span>

<span dir="rtl">הנביא מיכה מדבר על "ארץ נמרוד":</span>

<u><span dir="rtl">ספר מיכה פרק ה</span></u>

<span dir="rtl">(ד) וְהָיָה זֶה שָׁלוֹם אַשּׁוּר כִּי יָבוֹא בְאַרְצֵנוּ וְכִי יִדְרֹךְ בְּאַרְמְנוֹתֵינוּ
וַהֲקֵמֹנוּ עָלָיו שִׁבְעָה רֹעִים וּשְׁמֹנָה נְסִיכֵי אָדָם</span>:

<span dir="rtl">(ה) וְרָעוּ אֶת אֶרֶץ אַשּׁוּר בַּחֶרֶב וְאֶת אֶרֶץ **נִמְרֹד** בִּפְתָחֶיהָ וְהִצִּיל
מֵאַשּׁוּר כִּי יָבוֹא בְאַרְצֵנוּ וְכִי יִדְרֹךְ בִּגְבוּלֵנוּ:</span>

<span dir="rtl">נראה שאצל מיכה, אשור ונמרוד הם שמות נרדפים לארץ
אחת.</span>

<span dir="rtl">וספר "דברי הימים" חוזר בקצרה על פסוק מ"בראשית" ומסתפק
בו:</span>

<u><span dir="rtl">ספר דברי הימים א פרק א</span></u>

<span dir="rtl">(י) וְכוּשׁ יָלַד אֶת נִמְרוֹד הוּא הֵחֵל לִהְיוֹת גִּבּוֹר בָּאָרֶץ:</span>

<span dir="rtl">וזה הכל בתנ"ך.</span>

<span dir="rtl">מה נוכל ללמוד מכך? שהיה גיבור מיתולוגי בשם "נמרוד" באזור
מסופוטמיה, גיבור ציד, מלך, מקים ממלכות ובונה ערים באיזור בבל וצפונה
באזור אשור.</span>

<span dir="rtl">על פי הנביא מיכה, נמרוד שם נרדף לאשור, או אולי
עיר.</span>

<span dir="rtl">אבל, במאה העשרים ואחת, השם נמרוד נפוץ למדי אצל יהודים
חילוניים, אבל לא יימצאו הורים דתיים בישראל המודרנית, שיקראו לבנם בשם
נמרוד. חלקם יזדעזעו לשמוע ששכנם החילוני קורא לילד בשם זה.</span>

<span dir="rtl">ובנוסף, נמרוד הוא גיבור תרבות, ולא רק בתרבות
ישראל.</span>

<span dir="rtl">גלגול נשמות.</span>

<span dir="rtl">ספר היובלים (תקופת החשמונאים, המאה השניה לפנה"ס) לא
מזכיר את נמרוד.</span>

<span dir="rtl">אבל יוסף בן מתתיהו (במאה הראשונה לספירה) מספר עליו אגדות
"ידועות".</span>

<span dir="rtl"><u>יוסף בן מתתיהו – קדמוניות היהודים א; ד'</u></span>

<span dir="rtl">ויהי כאשר החלו לָרֹב בבקעה ההיא, ומספרם הלך הָלֹך וגדול, צוה
אותם ה׳ שנית ללכת למרחבי ארץ ולבקש להם משכנות מבטחים. אך הם לא שמעו
בקולו גם בפעם הזאת. כי הם נואלו ולא האמינו כי כל טובם בא להם מיד האל
הטוב המטיב לכל, ויתאמרו כי בכחם ועצם ידם עשו להם חיל, ותחת עבוד אלהים על
כל הטוב אשר היטיב עמהם, הכעיסוהו עוד במזמות רֶשַׁע כֶּסֶל, ויחשבו מחשבת אָוֶן כי
רק בשנאתו אותם יחפוץ להפיצם בארצות רבות, לבעבור יקל לו אז להנחֵת ידו
עליהם ולדכאם תחת רגליו</span>.

<span dir="rtl">למחשבת רעה וחטאת מרי כזאת **הדיח עוד אותם נמרוד נכד
חם**, ביתר עֹז, כי בהיותו עז נפש וגבור עריץ, פתה אותם להאמין כי לא יד ה׳,
רק ידם עשתה להם כל החיל אשר להם, כי ה׳ אויב ומתנקם הוא לבני האדם, וכל
מחשבות לבו רק רע עליהם כל הימים. גם הבטיח להם כי הוא (נמרוד) יהי זרועם
לבקרים, ויצילם מיד ה׳ בכל עת אשר יחפוץ להרע להם ולהשחיתם, באמרו כי הוא
יבנה להם מגדל רם ונשא אשר שיאו יגיע עד לב השמים ומי המבול לא יגיעו עד
מְרוֹם קצו, ואז יקח נקם מאת ה׳ על אשר המית את אבותיהם וישחיתם במי
המבול</span>.

**<span dir="rtl">וכל עם הארץ נפתו לדברי נמרוד ויתמכרו לבנות את
המגדל...</span>**

<span dir="rtl">נמרוד עומד בראש "המורדים באל" ואפילו יוזם את בניין מגדל
בבל.</span>

<span dir="rtl">מדרש בראשית רבה (המאה החמישית) כבר מכיר אגדות מגוונות על
נמרוד:</span>

<span dir="rtl"><u>בראשית רבה ל"ז ב'</u></span>

<span dir="rtl">שעשה כמעשה נמרוד, הה"ד על כן יאמר "נמרוד גבור ציד לפני
ה'" אין כתיב כאן אלא כנמרוד גבור ציד. מה זה צד את הבריות בפיהם, אף זה צד
את הבריות בפיהם...</span>

<span dir="rtl">כלומר, דמגוג מצליח.</span>

<u><span dir="rtl">מדרש רבה בראשית - פרשה מב פסקה ד</span></u>

<span dir="rtl">ויהי בימי אמרפל. ג' שמות נקראו לו כוש ונמרוד ואמרפל. כוש
שהיה כושי ודאי. נמרוד שהעמיד מרד בעולם. אמרפל שהיתה אמירתו אפילה. דאמרי
ואפלי בעלמא דאמרי ואפלי באברהם שאמר שירד לכבשן האש...</span>

<span dir="rtl">במדרש זה מזוהים שלושה שמות לרשע אחד. כוש, נמרוד ואמרפל.
רשע זה מרד באלוהים והתנכל לאברהם ואילץ אותו להיכנס לכבשן האש.</span>

<u><span dir="rtl">תלמוד בבלי מסכת פסחים דף קיח/א</span></u>

<span dir="rtl">אמרו בשעה שהפיל נמרוד הרשע את אברהם אבינו לתוך כבשן האש
אמר גבריאל לפני הקדוש ברוך הוא רבונו של עולם ארד ואצנן ואציל את הצדיק
מכבשן האש.</span>

<span dir="rtl">הבבלי כבר מגייס את המלאך גבריאל להציל את אברהם מכבשן האש
אליו הושלך על ידי "נמרוד הרשע".</span>

<span dir="rtl">וצריך לזכור שהדברים נכתבים בתקופות של מאבקי דתות. תחילה
הפגאניות נגד היהדות, אבל, בעיקר, אולי, התקופה הביזנטית של הנצרות
האגרסיבית.</span>

<span dir="rtl">חלק מפרשני ימי הבינים, מפרשים על פי הפשט, ואינם נכנעים
לאגדות הללו.</span>

<span dir="rtl"><u>תרגום יונתן בן עוזיאל לארמית, תרגום שנקרא גם "תרגום
ירושלמי",</u> והוא בעצמו חידה, מפני שלא יודעים מי המתרגם, וההשערות על
זמנו נעות מהמאה הרביעית ועד המאה הארבע עשרה. נותר ממנו כתב יד אחד בלבד
(במוזיאון הבריטי).</span>

<span dir="rtl">בתרגום זה, נמרוד הוא דווקא צדיק, **שמסרב להשתתף בבניית
מגדל בבל**, ולכן עוזב את מקומו. הוא מקבל תמורה מאלוהים לבנות ארבע
ערים.</span>

<span dir="rtl">(אפשר למצוא את התרגום ב</span>
HEBREWBOOKS<span dir="rtl">, ולא הבאתי ציטוט, כי הוא בארמית...)</span>

<span dir="rtl">אבן עזרא בפירושו, מתעקש על הפשט, למרות שהוא מכיר את
האגדות:</span>

<u><span dir="rtl">אבן עזרא על בראשית פרק י פסוק ט</span></u>

<span dir="rtl">(ט) וטעם לפני ה' - שהיה בונה מזבחות ומעלה אותם החיות
עולה לשם. וזו דרך הפשט. **והדרש דרך אחרת**:</span>

<span dir="rtl">כך גם ר' דוד קמחי (נפטר 1235 פרובנס):</span>

<u><span dir="rtl">רד"ק על בראשית פרק י פסוק ט</span></u>

<span dir="rtl">(ט) הוא היה גבור ציד לפני ה', אמר שהתגבר גם כן על החיות
רעות לצוד אותם בגבורתו ותחבולותיו, עד שתמהו בני אדם עליו איך יכול עליהם,
עד שהיה משל בפי האנשים, כי כשהיו רואים באותו זמן או בזמנים הבאים אדם
מתגבר על החיות רעות, היו אומרים עליו זהו כנמרד. ופירש **לפני ה',** הוא
הגדלת הגבורה. כי כן מנהג הלשון כשמגדלים הדבר סומך אותו לאל...</span>

<span dir="rtl">אבל אחרים הולכים בעקבות המדרשים:</span>

<u><span dir="rtl">רש"י על בראשית פרק י פסוק ט</span></u>

<span dir="rtl">(ט) גבור ציד - צד דעתן של בריות בפיו והטען למרוד
במקום</span>:

<span dir="rtl">לפני ה' - מתכוין להקניטו על פניו</span>:

<span dir="rtl">על כן יאמר - על כל אדם מרשיע בעזות פנים, יודע רבונו,
ומתכוין למרוד בו, יאמר זה כנמרוד גבור ציד (ב"ר):</span>

<u><span dir="rtl">רמב"ן על בראשית פרק י פסוק ט</span></u>

<span dir="rtl">(ט) הוא היה גבור ציד לפני ה'. צד דעתן של בריות בפיו
ומטען למרוד במקום, על כן יאמר על כל אדם מרשיע בעזות פנים ויודע רבונו
ומתכוין למרוד בו יאמר זה כנמרוד. לשון רש"י, וכן דעת רבותינו (עירובין
נג)</span>:

<span dir="rtl">ורבי אברהם פירש הפך הענין על דרך פשוטו, כי הוא החל להיות
גבור על החיות לצוד אותן - ופירש "לפני ה'" שהיה בונה מזבחות ומעלה את
החיות לעולה לפני השם, ואין דבריו נראין, **והנה הוא מצדיק רשע, כי רבותינו
ידעו רשעו בקבלה**</span>:

<span dir="rtl">והנכון בעיני, כי הוא החל להיות מושל בגבורתו על האנשים,
והוא המולך תחלה, כי עד ימיו לא היו מלחמות ולא מַלך מֶלך, וגבר תחלה על אנשי
בבל עד שמלך עליהם, ואחר כן יצא אל אשור ועשה כרצונו והגדיל, ובנה שם ערים
בצורות בתקפו ובגבורתו, וזהו שאמר ותהי ראשית ממלכתו בבל וארך ואכד
וכלנה</span>:

<span dir="rtl">ופירוש קבלי של הרמח"ל (נפטר ב 1744)</span>

<u><span dir="rtl">פירוש הרמח"ל על התורה - ספר בראשית</span></u>

<span dir="rtl">ויאמר אליו אני ה' אשר הוצאתיך מאור כשדים וגו' (טו, ז-ט).
סוד אור כשדים הוא, כבר ידוע ששלימות התיקון הוא **שהחסד ישלוט והגבורה
תעמוד תחתיו**, ואם הוא להפך, הס"א מתגברת ואומות העולם שולטים. ולכך
**נמרוד הרשע** חשב להגביר הגבורה על החסד בתפיל אברהם שם, והיינו אברהם
שהוא מצד החסד, אם היה נשרף באש, שהוא מצד הגבורה, אז היה נשאר משועבד החסד
לדין, והס"א היתה מתגברת בכח הפעולה הזאת. אבל הקב"ה הפך הדבר לטובה,
ואברהם גבר על האש, והחסד גבר על הדין.</span>

<span dir="rtl">חלק מהאגדות המתרוצצות בעניינו של נמרוד, מסכם ספר "סדר
הדורות" שנכתב בשנת 1752 על ידי</span>  <span dir="rtl">יחיאל בן שלמה
היילפרין - רבה של מינסק. נראה כי הוא מתייחס לאגדות כאל היסטוריה, והופך
נמרוד טוב לנמרוד רע.</span>

<u><span dir="rtl">ספר סדר הדורות - חלק ימות עולם - האלף השני - אלף
תרנ"ז</span></u>

<span dir="rtl">ויהי לעת זקנת כוש לקח אשה ותלד בן ותקרא שמו נמרוד. כי
בעת ההיא התחילו בני אדם למרוד באלהים, ויגדל הילד ואביו אהבו מאד כי בן
זקונים הוא לו, ויתן לו את כתנות העור שעשה הקב"ה לאדם ואשתו (ע"ש), ויהי
בן עשרים וילבש הבגדים ההם ויתחזק נמרוד כאשר לבשם ויתן לו אלהים כח וגבורה
ויהי צודה חיות, ויקריבם לפני ה' וילחם עם כל אויביו ויצליח מאד, ויהי
בהיותו בן מ' שנה היתה מלחמה בין אחיו ובין בני יפת. ויקבוץ נמרוד בני כוש
ויכניעם נמרוד ויהיו לו לעבדים, וימליכו את נמרוד למלך ויתנו את כתר מלכות
בראשו וישם שוטרים ושרים ואת תרח בן נחור לשר צבאו ....</span>

<span dir="rtl">.....</span>

<span dir="rtl">ויהי כאשר נצח נמרוד כל אויביו וימצא בקעה גדולה מנגד
למזרח שמש ויבנה עיר ויקרא שמה שנער, כי נער ה' את אויביו כו' ומלך על כל
בני נח כו' ותהי הארץ שפה אחת כו'. וירשיע מכל אדם אשר היו לפניו מימי
המבול, וילמד לעם דרכיו הרעים, גם מרדון בנו הרשיע מאד מאביו. והערים אשר
בנה נמרוד אחר המגדל קרא על שם מה שקרם בבנין המגדל ונפוצו (ע"ש) וקראו שמו
אמרפל, כי נפלו כל שריו ואנשיו בבנין המגדל (ספר הישר), ... ועשה פסל
כדמותו והכריח שישתחוו לו וקראו בל, והתמיד פסל זה עד שבטלו דניאל.
....</span>

<span dir="rtl">אגדות שונות נוספות לא ציטטתי, בעיקר מפני שהן נכתבות בשפה
הארמית במדרשים,</span>

<span dir="rtl">אבל גם בעת החדשה הן מוכרות.</span>

<span dir="rtl">והנה שיר בלדינו, שנמרוד הוא גיבורו, אך נמרוד הוא גם
פרעה, ואברהם הוא גם משה, ואפילו רמז להורדוס וישו, והכל הולך...</span>

<span dir="rtl">ראש הטופס</span>

<span dir="rtl"><u>קואנדו איל ריי נמרוד</u></span>

**<span dir="rtl"> \[עת נמרוד המלך יצא
לשדה [\*](http://www.jewishfolksongs.com/he/cuando-el-rey-nimrod-he#translation)\]</span>**

| <span dir="rtl">עת נמרוד המלך יצא לשדה</span> | Cuando el rey Nimrod al campo salía, |
|----|----|
| <span dir="rtl">למרום יביט, כוכבים חוזה</span> | Mirava en el cielo y en la estrellería, |
| <span dir="rtl">אור קדוש ראה, בקרב ישראל</span> | Vido una luz santa en la *judería*, |
| <span dir="rtl">כי הנה יולד אברהם אבינו</span> | Que havía de nacer Avraham Avinu. |
| <span dir="rtl"> </span> | <span dir="rtl"> </span> |
| <span dir="rtl">אברהם אבינו, אב אהוב</span>     |           Avraham avinu, padre querido, |
|  <span dir="rtl">אב מבורך, אור ישראל</span>     |           Padre bendicho, luz de Israel. |
| <span dir="rtl"> </span> | <span dir="rtl"> </span> |
| <span dir="rtl">למילדות חיש ציווה, פקד</span> | Luego a las comadres encomendava |
| <span dir="rtl">כי כל אשת איש שתהיה הרה</span> | Que toda mujer que preñada quedava |
| <span dir="rtl">אם תלד זכר, במקום יומת</span> | Y si hijo pariere al punto lo mataran |
| <span dir="rtl">כי הנה יולד אברהם אבינו</span> | Que havía de nacer Avraham Avinu. |
| <span dir="rtl"> </span> | <span dir="rtl"> </span> |
| <span dir="rtl">ואשתו של תרח הרתה אזי</span> | La mujer de Terah quedo preñada, |
| <span dir="rtl">הוא, כל יום ויום חזר ושאל</span> | De dia en dia el le demandava, |
| <span dir="rtl">למה זה פניך חוורו כל כך</span> | "De que teneij la cara tan demudada?" |
| <span dir="rtl">הן היא ידעה את הטוב שבה</span> | Ella ya savía el bien qu tenía. |
| <span dir="rtl"> </span> | <span dir="rtl"> </span> |
| <span dir="rtl">למקץ טית ירח ללדת חפצה</span> | En fin de mueve mezes parir quiería, |
| <span dir="rtl">בשדה וכרם תהלך, תתע</span> | Iva caminando por campos y viñas, |
| <span dir="rtl">אל אישה מאומה לא גילה לבה</span> | A su marido tal no le descuvría |
| <span dir="rtl">מערה נקרתה, ילדתהו שם</span> | Topó una *meara* ayi lo pariría. |
| <span dir="rtl"> </span> | <span dir="rtl"> </span> |
| <span dir="rtl">באותה שעה סח הינוקא</span> | En aquella hora el nacido havlava: |
| <span dir="rtl">שובי לך, אמי, מן המערה</span> | "Andavos, la mi madre, de la *meara*, |
| <span dir="rtl">מי זה יניקני אנוכי אמצא</span> | Yo ya topó quien m'alechará |
| <span dir="rtl">כי מלאך שמים, יילווה אלי</span> | *Malakh* de cielo me accompañará |
| <span dir="rtl">כי אני יצור האל מבורך</span> | Porque so criado del Dió bendicho. |
| <span dir="rtl"> </span> | <span dir="rtl"> </span> |
| <span dir="rtl">למקץ כך יום לפקדו תלך</span> | En fin de veinte días lo fué a vijitar, |
| <span dir="rtl">מרחוק ראתהו, עלם מקפץ</span> | Lo vido d'enfrente, mancevo saltar, |
| <span dir="rtl">למרום יביט, היטיב יתבונן</span> | Mirando al cielo y bien atinar, |
| <span dir="rtl">אך למען דעת, אלהי אמת</span> | Para conocer el Dió de la verdad. |
| <span dir="rtl"> </span> | <span dir="rtl"> </span> |
| <span dir="rtl">הורתי, אמי, מה תבקשי כאן</span> | "Madre, la mi madre, qué buxcaij aqui?" |
| <span dir="rtl">בן יקר אחד, הן ילדתי כאן</span> | "Un hijo preciado parí yo aquí. |
| <span dir="rtl">באתי לבקשו אם הנהו כאן</span> | "Vine a buxcarlo, si se topa aquí, |
| <span dir="rtl">אם עודנו חי, אני אתנחם</span> | Si está bivo me consolaré yo." |
| <span dir="rtl"> </span> | <span dir="rtl"> </span> |
| <span dir="rtl">אמא יקירה! מה זה סחה את</span> | "Madre, la mi madre, que havlas havlaj? |
| <span dir="rtl">בן יקר כזה, איך אותו זנחת</span> | Un hijo preciado, como lo desíij? |
| <span dir="rtl">למקץ כך יום לפקדהו באת</span> | Afin de veinte días, como lo vijitáij? |
| <span dir="rtl">אנוכי הנני, בנך היקר</span>. | Yo so vuestro hijo preciado. |
| <span dir="rtl"> </span> | <span dir="rtl"> </span> |
| <span dir="rtl">שימי לב אמי, כי האל אחד</span> | Mirad la mi madre, que el Dio es uno, |
| <span dir="rtl">הוא ברא שמים, אחד לאחד</span> | El crió los cielos uno per uno. |
| <span dir="rtl">לנמרוד הגידי, כי שכלו אבד</span> | Decilde a Nimrod que perdió su tino |
| <span dir="rtl">דעת אל אמת לא יאבה, יחפץ</span> | Porque no quiere creer en el Verdadero. |
| <span dir="rtl"> </span> | <span dir="rtl"> </span> |
| <span dir="rtl">לנמרוד המלך הדבר נודע</span> | "Lo alcanzó a saver el rey Nimrod esto, |
| <span dir="rtl">הוא אמר, יובא, חיש ובמהרה</span> | Dixo que lo traigan aína y presto |
| <span dir="rtl">בטרם יורידו את כל השאר</span> | Antes que desreinen a todo el resto |
| <span dir="rtl">אל-אמת יכירו, ואני אזנח</span> | Y dexen a mí y crean en el Verdadero." |
| <span dir="rtl"> </span> | <span dir="rtl"> </span> |
| <span dir="rtl">בעלבון גדול, לפניו הובא</span> | Ya me lo truxeron con grande *albon* |
| <span dir="rtl">וימשוך כסאו משיכה עזה</span> | Y el travó de la silla un buen travón. |
| <span dir="rtl">הי, רשע, לאלוה למה תתיימר</span> | "Dí, *raxa,* por que te tienes tu por Dió? |
| <span dir="rtl">דעת אל-אמת, לא תאבה, תחפץ</span> | Por que no quieres creer en el Verdadero? |
| <span dir="rtl"> </span> | <span dir="rtl"> </span> |
| <span dir="rtl">הכבשן הציתו, מבוער חזק</span> | "Acendiendo un horno, bien acendido, |
| <span dir="rtl">חושו, הטילוהו, כי הוא איש בינה</span> | Echaldo presto que es entendido, |
| <span dir="rtl">בכבלים שאוהו, כי דעתו חדה</span> | Llevaldo con trabucos, que es agudo, |
| <span dir="rtl">אם אל יושיעהו, אל-אמת הווה</span> | Si d'aqui el Dio lo escapa, es el Verdadero." |
| <span dir="rtl"> </span> | <span dir="rtl"> </span> |
| <span dir="rtl">לכבשן הושלך, בו היה הולך</span> | Echándolo al horno, iva caminando, |
| <span dir="rtl">אם המלאכים יחד מהלך</span> | Con los *malakhim* iva paseando, |
| <span dir="rtl">וכל עץ ועץ, את פריו נותן</span> | Y todos los leños fruto ivan dando; |
| <span dir="rtl">הן מכאן נדע את אל-האמת</span> | De aqui conocemos al Dio verdadero. |
| <span dir="rtl"> </span> | <span dir="rtl"> </span> |
| <span dir="rtl">זכותו רבה של אדון אברם</span> | Grande *zekhut* tiene el señor Avram |
| <span dir="rtl">את אל-האמת בגללו נדע</span> | Que por el conocemos el Dio de la verdad. |
| <span dir="rtl">ואבי הילד זכותו רבה</span> | Grande *zekhut* tiene el señor parido, |
| <span dir="rtl">כי הוא מקיים מצוות אברהם</span> | Que afirma la *mitsva* de Avram avinu. |
| <span dir="rtl"> </span> | <span dir="rtl"> </span> |
| <span dir="rtl">לאבי הילד נאחל עתה</span> | Saludemos agora al señor parido, |
| <span dir="rtl">לסימן טוב לו, זה הינוקא</span> | Que le sea *besiman-tov* este nacido, |
|  |  |
| <span dir="rtl">אליהו הנביא יראה יופע</span> | Que Eliahu *Hanavi* mos sea aparecido,  |
| <span dir="rtl">לאלוהי אמת נתנה תודה</span> | Y daremos loores al Verdadero. |
| <span dir="rtl"> </span> | <span dir="rtl"> </span> |
| <span dir="rtl">למוהל נודה וגם לסנדק</span> | Saludemos al *sandak* y tambien al *mohel*, |
| <span dir="rtl">הגואל יבוא, יבוא בזכותם</span> | Que por su *zekhut* vos venga el *goel*, |
| <span dir="rtl">את כל ישראל, הו יפדה, יגאל</span> | Y *rihma* a todo Israel, |
| <span dir="rtl">תודה לאלהי אמת ניתנה</span> | Y daremos loores al Verdadero. |
|  | <span dir="rtl"> </span> |
|  | <span dir="rtl"> </span> |

<span dir="rtl">תירגום:  משה אטיאש *- *</span>*Chants
Sephardis,* compiled by Leon Algazi, 1958

<http://www.jewishfolksongs.com/he/cuando-el-rey-nimrod-he>

<span dir="rtl">וניתן למצוא ברשת עם המנגינה.</span>

<span dir="rtl">נמרוד פרץ את גבולות התנ"ך לא רק למדרשים ולפרשנות
המגוונת, אלא הגיע לעת החדשה גם מחוץ לגבולות היהדות.</span>

<span dir="rtl"><u>דנטה – הקומדיה האלוהית (דנטה נפטר ב 1321), מטייל
בתופת....</u></span>

<span dir="rtl">בהגיעם למרכז המעגל השמיני מגיעים דנטה וורג'יליו לאזור
שבו מוחזקים
ה[טיטנים](https://he.wikipedia.org/wiki/%D7%98%D7%99%D7%98%D7%A0%D7%99%D7%9D)</span> <span dir="rtl">וענקים
מיתולוגיים רבים. הם פוגשים
ב[נמרוד](https://he.wikipedia.org/wiki/%D7%A0%D7%9E%D7%A8%D7%95%D7%93)</span>,
<span dir="rtl">הענק שלפי האגדה יזם את בנייתו של [מגדל
בבל](https://he.wikipedia.org/wiki/%D7%9E%D7%92%D7%93%D7%9C_%D7%91%D7%91%D7%9C)</span> <span dir="rtl">וכיוצא
מכך אחראי לבלבול השפות בבבל. עונשו הוא לדבר בשפה המובנת רק לו, ולא להבין
שפה אחרת. סביב גופו של נמרוד כרוכה קרן ענקית בה הוא נושף בעת זעם.</span>

<span dir="rtl">והנה התיאור של נמרוד, אולי על פי הקומדיה האלוהית, מצוייר
על ידי דיויד סקוט ב 1832.</span>

<img src="../../img/images-159/media/image1.jpeg"
style="width:5.58333in;height:7.13542in" />

Nimrod by [David
Scott](https://en.wikipedia.org/wiki/David_Scott_(painter)), 1832

<span dir="rtl">והוא הגיע גם לארכיאולוגיה...</span>

<span dir="rtl">בצפון עירק, ליד החידקל נחפרה עיר אשורית שזוהתה ככלח,
שנבנתה לראשונה במאה ה-13 לפני הספירה. עיר שנזכרת בפסוקי התנ"ך, כעיר שבנה
נמרוד. נמצאו בה ממצאים רבים, וגם נותרו בה, חלקם נהרס על ידי דאעש. האתר
נקרא היום תל-נמרוד...</span>

<span dir="rtl">לקלעת נמרוד, אינה קשר לנמרוד בשום צורה, אך במאה ה-19 החל
המבצר להיקרא בשם זה, על ידי העות'מנים, ולא ברור למה. לפני כן היה קלעת
א-צוביבה.</span>

<span dir="rtl">אבל, מכאן התגלגל גם שם המושב נמרוד, למרגלות
החרמון.</span>

<span dir="rtl">אל-נַמְרוּד, היא להקה מוזיקלית מחתרתית בסעודיה... (לחפש
באנגלית).</span>

<span dir="rtl">ואכן, גם המוסלמים מכירים את הדמות, שאמנם לא נזכרת בקוראן
בשמה, אך מופיעה בפרשנות הקוראן.</span>

<span dir="rtl">קיימת שפת מחשב בשם</span> NIMROD<span dir="rtl">,
ובקיצור היא מכונה</span> NIM<span dir="rtl">.</span>

<span dir="rtl">אבל, אם נחזור ליהדות של המאה האחרונה, ובעיקר לציונות,
נמצא שוב את נמרוד בלב מאבק תרבותי.</span>

<img src="../../img/images-159/media/image2.jpeg"
style="width:4.73361in;height:7.04167in" />

<span dir="rtl">פֶּסל נמרוד – יצחק דנציגר</span>

<span dir="rtl">בשנת 1939, מפסל יצחק דנציגר, את נמרוד "הציוני", נטוע
בקרקע, עם כלי הנשק מאחורי גבו, וציפור ציד על כתפו.</span>

<span dir="rtl">דוד אוחנה (אוניברסיטת בן גוריון) מתייחס במאמר ארוך,
שתחילתו בתיאור פסל זה, לדמותו של נמרוד יחד עם הורדוס ובר-כוכבא, בתרבות
הישראלית החדשה.</span>

<span dir="rtl">להלן קטעים מהמאמר.</span>

<span dir="rtl"><u>דוד אוחנה – זיכרון רסטורטיבי: נמרוד, הורדוס
ובר-כוכבא.</u></span>

<https://humanities.tau.ac.il/sites/humanities.tau.ac.il/files/media_server/humanities/zionism/%D7%99%D7%A9%D7%A8%D7%90%D7%9C/25/6%20Ohana.pdf>

<span dir="rtl">המבקר שעמד ב־2013 במוזיאון ישראל בפתחה של התערוכה
'הורדוס: מסעו האחרון של מלך יהודה', כמו ניצב בצומת: משמאלו, סרקופגים
מוארים המזדקרים בפתח אגף הארכאולוגיה המחודש . ממולו, הפסל 'נמרוד' של
יצחק דנציגר, מורם מעם, מבשר את הכניסה לאגף האמנות הישראלי. **נמרוד,
יצירת האמנות המשמעותית ביותר שנוצרה כאן** וכבר הייתה לסמל, ניצב מול
התערוכה הארכאולוגית המרשימה ביותר שהוצגה במוזיאון מאז היווסדו, שנושאה
היה הורדוס. נמרוד והורדוס, שני גברים בעלי חזות מרשימה, גיבורי ציד שמשלח
ידם הוא התרסה נגד האתוס היהודי. רש"י פירש את נמרוד הצייד כ'צד את
דעתן</span> <span dir="rtl">בפיו והִטְען למרוד במקום'. יוסף בן מתתיהו תיאר
את הורדוס כ'צייד מעולה</span>, <span dir="rtl">של בריות',</span>
<span dir="rtl">בעיקר בזכות נסיונו באמנות הרכיבה .... הוא היה גם לוחם
שאין לעמוד בפני גבורתו.</span> <span dir="rtl">במסורת הפרשנית היהודית
מקובל היה לראות את נמרוד כמייצג הנטיות האליליות של בקשת השררה, הגבורה
וההפרטה, וכדברי יצחק אברבנאל, 'עשה בארץ מגדלים וערים</span>
<span dir="rtl">בצורות חזקות למשול משם על כל
הארץ</span>'<span dir="rtl">. רודנותו המלווה בשיגעון גדלות שהתבטא</span>
<span dir="rtl">באימפריאליזם ארכיטקטוני, דומה לזו של הורדוס, שעליו נכתב
כי 'בכל ממלכת הורדוס לא נמצא מקום שהיה ראוי לתת בו כבוד לקיסר ואשר
הורדוס השאירו ללא ציון לכבודו</span>'.

<span dir="rtl">...</span>

<span dir="rtl">נמרוד נועד לעטר את הכניסה למכון לארכאולוגיה בקמפוס
האוניברסיטה העברית שעל הר הצופים. **האדריכל ריכרד קאופמן המליץ על
דנציגר, אך המלצתו נדחתה עקב התנגדותם של חוגים דתיים ואקדמאיים.** נוסף על
חששם שהפסל מגלם את הביטוי האנטי-יהודי הרדיקלי ביותר, אף ראש המכון,
אליעזר ליפא סוקניק, לא אהד את הרעיון שיצירה</span>
'<span dir="rtl">כנענית' תסמל את המוסד היהודי. האסכולה הכנענית לא השתלבה
בפרויקט הציוני של סוקניק, שחתר ליצירת 'ארכאולוגיה יהודית', שעה שהדחף
הארכאולוגי הכנעני ביקש ליצור דמיון היסטורי והמשכיות בין העבר הכנעני
לישראל המודרנית</span>.

<span dir="rtl">...</span>

<span dir="rtl">נמרוד ביטא את רוח התקופה, את גיבושו של הנוער העברי בארצו
תוך התנכרות לגולה וליהודיה. שרה ברייטברג-סמל תקפה את 'ההצעה הרוחנית
המביכה'. בניגוד לאנטי- נמרודים הגלותיים כמו קפקא, איינשטיין, פרויד
ובנימין, אצל העברי הצעיר בארץ ישראל המנדטורית 'החרב הוא עמוד השדרה שלו,
והנץ צומח לו מראשו</span>'.

<span dir="rtl">...</span>

<span dir="rtl">אחר כך הוא מונה יצירות אמנותיות, שאולי מגיבות לפסלו של
דנציגר:</span>

<span dir="rtl">"בעקבות נמרוד" של מנשה קדישמן, "ברית לנמרוד" של שי
אזולאי, "נמרוד" של אחיה ענזי, ועוד יצירות של אפרת גל-נור, מיכל הלפמן,
דרורה דומיני, אורה ראובן, יונתן אופק...</span>

<span dir="rtl">נמרוד עבר אפוא את הדרך כולה: תחילה מלך וצייד, שתי מהויות
הזרות לרוחה של המסורת היהודית. לאחר מכן, בעידן התחייה הלאומית בעת החדשה,
ביקש 'העברי החדש</span>' <span dir="rtl">בתפוצות להיות ככל הגויים,
ובישראל חשק במקומיות ובזהות מרחבית. לבסוף, בשלב הזה לפחות, עם הביקורת על
האתוס הציוני החילוני, נולד נמרוד הפוסט־ציוני, היהודי הנווד</span>,
<span dir="rtl">ובה בעת גם האופציה של נמרוד הצלבני בקלעת נמרוד. הנה
נחשפת הדיאלקטיקה של</span> '<span dir="rtl">היהודי' ו'העברי', שתי זהויות
אחיות-יריבות בזיכרון רסטורטיבי של דיוקן תרבותי אחד</span>.
<span dir="rtl">כש'היהודי' מתגבר פורצת ההתרסה העברית-כנענית, וכש'העברי'
מתגבר, הזהות היהודית נולדת מחדש. זו אותה מצוקת זהות נמשכת שחיים גורי
היטיב להגדירה, והיא כנראה תלווה אותנו עוד זמן רב. הכנעניות הציקה לו
בבואה להחריב את כפל זהותנו: 'היה גם קסם רב באתגר הזה, אך ידעתי כי שלילת
כל קשר וכל זיקה בין יהודי לעברי והעמדתם כתרתי דסתרי, תוך עוינות בלתי
מתפשרת, מוחקת כל הסבר אפשרי להיותנו כאן, מחריבה גם ערכי תרבות נעלים,
שראינו בהם את קניינינו שלנו'.</span>

<span dir="rtl">יצירות אמנות חדשות על הנושא ניתן למצוא באתר "הנמרודים
החדשים".</span>

<img src="../../img/images-159/media/image3.jpeg"
style="width:3.64583in;height:5.20833in"
alt="כרזה לפסטיבל ישראל, ירושלים - זיו אלדד, 1988 , 70X100 ס&quot;מ" />

**<span dir="rtl">כרזה לפסטיבל ישראל, ירושלים - זיו אלדד, 1988 </span>**

<img src="../../img/images-159/media/image4.jpeg"
style="width:3.90625in;height:5.20833in"
alt="נמרוד - פלציג פרלי, 1950s יציקת אלומיניום וצבע 38X38X58" />

**<span dir="rtl">נמרוד - פלציג פרלי, 1950</span> <span dir="rtl">יציקת
אלומיניום וצבע </span>**

<span dir="rtl">שלושת הפסוקים בספר בראשית, המזכירים דמות עלומה משושלתו
של חם, הצמיחו מלחמת תרבות...</span>

<span dir="rtl">(אינפורמציה רבה נוספת בנושא, ניתן למצוא באתר</span>
NIMROD <span dir="rtl">בויקיפדיה באנגלית)</span>
