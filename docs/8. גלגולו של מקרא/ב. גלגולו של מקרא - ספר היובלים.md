<span dir="rtl"><u>גלגולו של מקרא – ספר היובלים</u></span>

<span dir="rtl">ניתן לקרוא את הספר:</span>

<span dir="ltr">[<u>https://www.daat.ac.il/daat/hasfarim/hayovlim/6.htm</u>](https://www.daat.ac.il/daat/hasfarim/hayovlim/6.htm)</span>

<span dir="rtl">ספר היובלים בעריכת יהודה איזנברג, מכללת הרצוג, דעת.תרגום
שלמה ראבין, 1870 וינה. אך העורך גם תיקן והחליף מילים ישנות, והשלים
השמטות לפי תרגום כהנא המאוחר יותר.</span>

<span dir="rtl">תרגום כהנא 1930, נמצא ב"ספרים חיצוניים" בעריכתו, אך לא
מופיע ברשת, כי יש עליו זכויות יוצרים, כנראה.</span>

<span dir="rtl">תרגום חדש, עם פירוש נעשה על ידי פרופ' כנה ורמן, 2015,
בהוצאות יד בן צבי.</span>

<span dir="rtl">כל התרגומים האלה נעשו, למרות שהספר במקורו נכתב עברית, אי
שם בין 100 ל 200 לפני הספירה. כמו ספרים רבים אחרים, שלא הוכנסו למקרא,
הוא לא שרד בעברית. למזלנו הוא הועתק לשפות אחרות. קטעים בודדים נמצאו
בעברית בקומראן, אך הספר במלואו אותר כבר במאה ה-19 בשפת הגעז, שהיא שפה
שמית אתיופית.</span>

<span dir="ltr"></span>

<span dir="ltr"></span><span dir="rtl">"ספר היובלים" משכתב את ספרי המקרא
"בראשית" וחלק מ"שמות", וחשיבותו הגדולה בהשקפת העולם שהוא מבטא בגלוי,
וששונה לא פעם מזו של המקרא.</span>

<span dir="rtl">כיצד יודעים שספר נכתב במקור בעברית?</span>

<span dir="rtl">במקרה זה יש עדויות פשוטות מאוד על ידי מדרשי שמות:</span>

<span dir="ltr"></span><span dir="rtl">"ויקרא את שמו
יֶרֶד</span><span dir="ltr"></span> <span dir="rtl">כי בימיו
ירדו</span><span dir="ltr"></span> <span dir="rtl">מלאכי ה' ..."</span>

<span dir="ltr"></span><span dir="rtl">"עתה ידעתי למה קרא שמו
יעקב</span><span dir="ltr"></span><span dir="rtl">, הנה
עקבני</span><span dir="ltr"></span> <span dir="rtl">זה פעמים..."</span>

<span dir="ltr"></span><span dir="rtl">"ויקרא יצחק שם המקום ההוא באר
שבע</span><span dir="ltr"></span><span dir="rtl">, כי שם
נשבע</span><span dir="ltr"></span> <span dir="rtl">לאבימלך..."</span>

<span dir="rtl">השמות נשארים בספר המתורגם לכל שפה, אבל מדרש השם לא
מתאים.</span>

<span dir="ltr"></span>

<span dir="rtl">בתוך הספר יש גם התייחסות מיוחדת לשפה העברית, כאשר מדובר
על היחסים בין ה' ובין אברהם אבינו וכך מספר שר הפָנים (המלאך החשוב
ביותר):</span>

<span dir="rtl"><u>פרק י"ב.</u></span>

<span dir="ltr"></span><span dir="rtl">(לא) ויאמר ה' אלהים אלי</span>
<span dir="ltr"></span><span dir="rtl">\[אל שר
הפנים\]:</span><span dir="ltr"></span> <span dir="rtl">פתח פיו ושפתיו
ופקח אזניו</span> <span dir="ltr"></span><span dir="rtl">\[של
אברהם\]</span><span dir="ltr"></span><span dir="rtl">. ואחל לדבר עברית
כלשון עמו. (לב) ויקח את ספרי אבותיו הכתובים עברית ויעתיקם, אז החל ללמוד
בהם, ואבאר לו את כל דבר הקשה, וילמד בהם בימי ששת חדשי המטר.</span>

<span dir="ltr"></span>

<span dir="rtl">המבנה הספרותי של הספר, הוא דברים שמספר "שר הפנים" או
"מלאך הפנים" שהוא ראש המלאכים, למשה רבנו.</span>

<span dir="rtl">והוא מתיימר להיות סיפור היסטוריה הבנוי על לוח זמנים
מדויק.</span>

<span dir="rtl">יחידת הזמן הגדולה היא "היובל" שבו 49 שנים.</span>

<span dir="rtl">היובל כולל שבעה "שבועות", כאשר השבוע כולל שבע
שנים.</span>

<span dir="rtl">גם לוח השנה שונה מלוח השנה שבו השתמשו חז"ל וכנראה
הפרושים בימי הבית השני.</span>

<span dir="rtl">הנה הסבר בספר עצמו על לוח השנה.</span>

<span dir="ltr"></span>

<span dir="rtl"><u>פרק ו</u></span>

<span dir="ltr"></span><span dir="rtl">(מז) ואתה צו את בני ישראל ושמרו
את השנים על פי המספר הזה ארבעה ושישים יום ושלוש מאות
יום</span><span dir="ltr"></span><span dir="rtl">. (מח) והיה שנה תמימה,
ומספר מפקד ימי השנה ומועדיה לא ישחת. ....</span>

<span dir="ltr"></span><span dir="rtl">(נג) כי ידעתי את הדבר, וכהיום הזה
אגידהו לך ולא אל בינתי אשען, כי כן כתוב לפני על הספר ועל לוחות השמים,
מיוסדות חלוקת הימים. (נד) ולא ישכחו את מועדי הברית, ולא ילכו במועדי
הגויים לפי תעתועיהם ולפי דעתם.  
(נ) והיו אנשים אשר יביטו יראו בירח, הוא המשחית את הזמנים, ויקדים עשרת
ימים בכל שנה ושנה. נו) ולכן ישחיתו את השנים בימים הבאים, ועשו יום שוא
ליום העדות, ויום בלתי טהור ליום המועד. (נז) וכל איש לא יבדיל בין ימי
קודש ובין ימי חול, כי יתעו בחודשים ובשבתות ובמועדים ובשנות היובל.</span>

<span dir="ltr"></span>

<span dir="rtl">השנה היא שנת שמש, הבנויה מ 52 שבתות (שבועות, במובן
שלנו), עם התנגדות חריפה לביסוס הלוח על הירח. שנת הירח כוללת 354 ימים,
ונדרש עיבור (הוספת חודש) מדי כמה שנים כדי להתאימה לשמש.</span>

<span dir="rtl">גם השנה של 364 ימים אינה מדויקת, ואין ידיעה ברורה כיצד
התאימו אותה. נדרשה הוספת יום כל שנה, או שבוע כל שבע שנים, וגם זה לא
מדויק ולא ניכנס להסבר כאן.</span>

<span dir="rtl">השנה של "ספר היובלים" מתבססת על חודשים של 30 ו 31 יום
(כמו של הרומאים) ומפסידה את התאמת החגים לירח מלא.</span>

<span dir="ltr"></span><span dir="rtl">"ספר היובלים" מוסיף ארבעה ימי חג,
כל ארבעה חודשים, ותולה אותם במסורת של סיפורי נוח, שהם יצירתו:</span>

<span dir="rtl"><u>פרק ו</u></span>

<span dir="ltr">(</span><span dir="rtl">לה) וראשי חודשים הראשון הרביעי
השביעי והעשירי המה ימי הזיכרון וימי חג בארבע תקופות השנה. (לו) כתובים
וחקוקים המה לעדות מימים ימימה. (לז) וישם אותם נוח לו למועדים לדורות עולם
להיות לו בהם חג זיכרון.  
</span><span dir="ltr"></span><span dir="rtl">(לח) בראש החודש
הראשון</span><span dir="ltr"></span><span dir="rtl"> נאמר אליו לעשות את
התיבה ובו יבשה הארץ ויפתח וירא את הארץ.  
</span><span dir="ltr"></span><span dir="rtl">(לט) בראש החודש
הרביעי</span><span dir="ltr"></span><span dir="rtl"> נכלא פי מעינות
התהום בארץ.  
</span><span dir="ltr"></span><span dir="rtl">(מ) ובראש החודש
השביעי</span><span dir="ltr"></span><span dir="rtl"> נבקעו כל מעינות
תהום רבה והמים החלו לרדת אל קרבנה.  
</span><span dir="ltr"></span><span dir="rtl">(מא) ובראש החודש
העשירי</span><span dir="ltr"></span><span dir="rtl"> נראו ראשי ההרים
ונוח היה שמח.  
(מב) לכן עשה אותו לו למועדי זיכרון לעולם וככה יסדו. (מג) ונחרתו על לוחות
השמים שלושה עשר שבועות לכל אחד ואחד, מן האחד ועד השני בוא יבוא
זכרונם.</span>

<span dir="ltr"></span>

<span dir="rtl">לא רק הלוח שונה לחלוטין מהמוכר לנו, אלא גם הביסוס לשני
רגלים, שבועות וסוכות, שמסורת המקרא מסבירה אותם ביציאת במצרים. רק פסח
נשאר קשור ביציאת מצרים.</span>

<span dir="rtl"><u>חג השבועות שהוא חג הבריתות עם אלוהים, יסודות בברית ה'
עם נוח:</u></span>

<span dir="rtl">פרק ו</span>

<span dir="ltr"></span><span dir="rtl">(א) ובראש החודש
השלישי</span><span dir="ltr"></span> <span dir="rtl">יצא מן התיבה ויבן
מזבח על ההר הזה ויירא על הארץ. (ב)</span>

<span dir="ltr">....</span>

<span dir="ltr"></span><span dir="rtl">(כב) ויתן לנוח לבניו אות לבל יבוא
עוד שנית מבול על הארץ. (כג) את קשתו נתן בענן, והיתה לאות ברית עולם, ולא
יהיה עוד המים למבול לשחת הארץ עוד כל ימי הארץ.  
(כד) לכן חרות החוק על לוחות השמים, כי ישמרו את חג השבועות בחודש הזה פעם
אחת בשנה, לחדש את הברית בכל שנה ושנה.</span>

<span dir="ltr">...</span>

<span dir="rtl">כז) אך אברהם לבדו שמר אותו, ובניו יצחק ויעקב שמרו אותו
עד ימיך. (כח) ובימיך שכחו אותו בני ישראל עד אשר חידשתים בהר הזה. (כט)
וגם אתה צו את בני ישראל, ושמרו את החג הזה בכל דורותיהם לחוק להם. (ל) יום
אחד בשנה בחודש הזה יחוגו את החג הזה. (לא) כי הוא חג השבועות, והוא חג
ראשית הבריאה משנה תושיה לו.</span><span dir="ltr"></span>
<span dir="rtl">(לב)</span>

<span dir="ltr"></span>

<span dir="rtl">ואמנם אברהם חוגג אותו, התאריך לא בדיוק קבוע, ראש חודש
קודם, ועכשיו חצי החודש. הוא גם חג ביכורי הקציר, וגם חג הברית.</span>

<span dir="rtl"><u>פרק ט"ו</u></span>

<span dir="ltr"></span><span dir="rtl">(א) ובשנה החמישית לשבוע הרביעי
ליובל ההוא בחודש השלישי בחצי
החודש</span><span dir="ltr"></span><span dir="rtl"> עשה אברם חג בכורי
הקציר. (ב) ויקרב מנחה חדשה לה', ועל הקרבנות מראשית התבואה עשה לעולה לה'
פר בן בקר אחד ואיל אחד וכבש אחד על המזבח ולבונה.  
(ג) וירא ה' אל אברם ויאמר אליו, אני האל המושל, היה רצוי לפני ותמים. (ד)
ואתנה ברית ביני ובינך</span><span dir="ltr"></span>
<span dir="rtl">וארבה אותך מאוד. (ה) ויפול אברם על פניו, וידבר אתו אלהים
לאמור.</span>

<span dir="ltr"></span><span dir="rtl">(ו) הנה בריתי
אתך</span><span dir="ltr"></span><span dir="rtl">, ונתתיך לאב המון
גוים. ....</span>

<span dir="ltr"></span>

<span dir="rtl">חג הסוכות הוא חג שנוצר על ידי אברהם, קשור בלידת יצחק,
כנראה תחילת ההריון של שרה:</span>

<span dir="rtl"><u>פרק ט"ז</u></span>

<span dir="ltr"></span><span dir="rtl">(טז) ובחצי החודש השישי פקד ה' את
שרה ויעש לה כאשר אמר. (יז) ותהר ותלד בן בחודש השלישי בחצי החודש, כאשר
דבר אלוהים את אברהם. (יח) בחג בכורי הקציר נולד יצחק.</span>

<span dir="ltr"></span>

<span dir="ltr"></span><span dir="rtl">(כא) והיא הרתה ללדת בן, ונשוב
בחודש השביעי ונמצא את שרה הרה לפנינו. (כב) ונברך את שרה ונספר לשרה את כל
אשר צווינו על אודותיו, ....</span>

<span dir="ltr">.....</span>

<span dir="rtl">כז) ויבן שם מזבח לה' אשר הציל ושמח אותו בארץ מגוריו,
ויעש חג שמחה בחודש הזה שבעת ימים אצל המזבח אשר בנה בבאר שבע, ויבן סוכות
לו ולעבדיו בחג הזה</span><span dir="ltr"></span><span dir="rtl">. (כח)
ויעש את החג בראשונה על הארץ, ובשבעת הימים האלה הקריב מדי יום ביומו על
המזבח אשֶה לה'.</span>

<span dir="ltr">....</span>

<span dir="ltr"></span><span dir="rtl">(לג) ויעש את החג הזה שבעת ימים
בשמחו בלבו ובכל נפשו, וכל אשר היו בביתו וכל זר וכל ממזר לא היו אתו....
(לו) ויברך אותו, ויקרא את שם החג הזה חג לה', וישמח בשמחה הטובה בעיני אל
עליון. ....</span>

<span dir="ltr"></span><span dir="rtl">(לח) על כן נחרת על לוחות השמים
לישראל, כי יעשו את חג הסוכות שבעת ימים בשמחה בחודש השביעי לרצון לפני ה'
לחוק עולם בדורותיהם לכל ימות עולמים ושנים. (לט) ואין לחג הזה קץ הימין,
כי אם לעולם נועד על ישראל כי יעשו אותו, וישבו בסוכות ויענדו עטרות ציץ על
ראשם. (מ) וכאשר יקחו ענף ערבה עבות מן הנחל, ככה לקח אברהם לולבי כפות
תמרים ופרי עץ הדר. (מא) ויסוב יום ביום עם הענפים את המזבח שבע פעמים
ביום, ובבוקר הילל והודה לאלוהיו על כל בשמחה.</span>

<span dir="ltr"></span>

<span dir="rtl">גם ליום הכיפורים, יש הסבר היסטורי מימי בראשית. זה היום
שבו התאבל יעקב על יוסף, שחשב שנטרף, ויש לכפר על חטאי האחים:</span>

<span dir="rtl"><u>פרק ל"ד</u></span>

<span dir="ltr"></span><span dir="rtl">(כג) לכן נועד בקרב בני ישראל
להתאבל ביום העשירי לחודש
השביעי</span><span dir="ltr"></span><span dir="rtl"> ביום אשר הגיע שמע
אבל יוסף אל יעקב אביו. (כד) לבקש בו כפרה בשעיר עזים בעשור לחודש השביעי
אחת בשנה על חטאתם, כי הפכו את רחמי אביהם לאבל על יוסף בנו. (כה) וביום
הזה נועד להם להתאבל בו על חטאתיהם ועל כל פשעיהם ועל עוונותם, להטהר ביום
הזה אחת בשנה.</span>

<span dir="ltr"></span>

<span dir="rtl">התיאולוגיה של "ספר היובלים", מזכירה את התיאולוגיה
הפרסית, הטוב מול הרע, אם כי התפיסה היהודית, של ה' השולט בכל, קיימת.
בספרי המקרא, היא דומה לזו המופיעה בספר איוב. אלוהים שולט, אך לשטן יש
מעמד.</span>

<span dir="rtl">המבנה השמיימי העליון שמתחת לאלוהים, כולל את "שר הפנים"
בצד הטוב, ו"שר המשטמה" בצד הרע.</span>

<span dir="rtl">הנה דוגמה מסיפור עקידת יצחק.</span>

<span dir="rtl"><u>פרק י"ז</u></span>

<span dir="ltr">(</span><span dir="rtl">יט) ויהי בשבוע השביעי בשנה
הראשונה בחודש הראשון ליובל ההוא בשנים עשר יום בחודש הזה נדברו בשמים
דברים אחדים על אודות אברהם. (כ) ויאמרו כי נאמנה רוחו בכל אשר ידבר ה'
אתו, וכי יאהב אותו ונכון לבו בכל פגע. (כא) ויבוא השר
משטמה</span><span dir="ltr"></span> <span dir="rtl">ויאמר לפני האלוהים,
הנה אברהם אוהב ומוקיר את בנו יצחק מכל. (כב) אמור אליו להקריב אותו לעולה
על המזבח, וראה תראה אם יעשה את הדבר הזה, למען תדע אם נאמנה רוחו בכל אשר
תנסהו.</span>

<span dir="ltr"></span>

<span dir="rtl"><u>ובהמשך, פרק י"ח</u></span>

<span dir="ltr"></span><span dir="rtl">(י) ואנוכי עומד לפניו ולפני השר
משטמה, ויאמר ה': אמור אליו לבל ישלח ידו אל הילד ואל יעש לו מאומה, כי
ידעתי כי ירא אלוהים הוא. (יא) ואקרא אליו מן השמים ואומר אליו: אברהם
אברהם, ויחרד ויאמר הנני. (יב) ויאמר אליו: אל תשלח ידך אל הילד ואל תעש לו
מאומה, כי עתה ידעתי כי ירא אלוהים אתה, ולא חשכת את בנך את בכורך ממני.  
(יג) וכלימה כסתה את פני משטמה השר</span><span dir="ltr">.</span>

<span dir="rtl">כמעט אפשר להבחין, שכותב הספר הכיר את ספר איוב....</span>

<span dir="rtl">שר המשטמה גם רודף את משה (בסיפור המיתולוגי המוזר בספר
שמות ד'</span> <span dir="ltr"></span><span dir="rtl">"ויהי בדרך במלון
ויפגשהו ה' ויבקש המיתו"</span><span dir="ltr"></span><span dir="rtl">).
מחבר "ספר היובלים" מפרש ספור מוזר זה כמאבק בין שר המשטמה לשר
הפנים:</span>

<span dir="rtl"><u>פרק מ"ח</u></span>

<span dir="ltr"></span><span dir="rtl">(ג) ואתה ידעת את אשר דבר אתך בהר
סיני, ואת אשר אבה השר משטמה לעשות לך בשובך מצרימה בדרך בחג הסוכות. (ד)
הלא התחזק בכל כוחו להמית אותך ולהציל את המצרים מידך, בראותו כי שולחת
לעשות משפט ונקמה במצרים. (ה) ואציל אותך מידו, ואעש אותות ומופתים אשר
צווית לעשות במצרים לעיני פרעה וכל ביתו ועבדיו ועמו.</span>

<span dir="rtl">וכך גם הלאה, המאבק בין משה ופרעה, הוא למעשה מאבק שמימי
בין שר הפנים ושר המשטמה.</span>

<span dir="ltr"></span>

<span dir="rtl">תכונה מיוחדת של "ספר היובלים", היא שאינו מוותר על הנשים.
אין זה אומר שהוא "פמיניסטי", למעשה, הוא לא נותן לנשים תפקיד יותר גדול
מאשר ספר בראשית, אבל הוא מתעקש שאדם נולד מאיש ואישה... בניגוד לספר
בראשית שבו אדם הוליד את שת, ושת הוליד את אנוש, ואנוש הוליד את קינן
וכו'...</span>

<span dir="ltr"></span><span dir="rtl">"ספר היובלים" מייצר נשים לכל
שרשרת הדורות. בתחילה, בלית ברירה, קין, ושת, נושאים את אחיותיהם, וכך בכמה
דורות ראשונים, אחר כך כבר נושאים את בת הדוד...</span>

<span dir="rtl">למשל בפרק ד':</span>

<span dir="ltr"></span><span dir="rtl">(לו) וביובל הארבעה עשר לקח מתושלח
את עדין בת עזריאל בת אחות אביו לו לאשה, בשבוע השלישי בשנה הראשונה ויולד
בן ויקרא את שמו למך.</span>

<span dir="ltr"></span>

<span dir="rtl">אולי אין כאן פמיניזם, אבל יש יצירתיות רבה במציאת עשרות
שמות חדשים של נשים לשושלות הגברים בספר בראשית.</span>

<span dir="ltr"></span>

<span dir="rtl">כמו החגים, שנוצרו בימי ספר בראשית, לדעת כותב ספר
היובלים, גם הכהונה, שעל פי המקרא נוצרת בימי יציאת מצרים (אהרון ובניו),
מקורותיה כבר בספר בראשית.</span>

<span dir="rtl">הנה אחד הפסוקים בנושא זה:</span>

<span dir="rtl"><u>פרק ל"ב</u></span>

<span dir="ltr"></span><span dir="rtl">(ג) וישכם יעקב בבוקר בארבעה עשר
לחודש הזה, ויעשר מכל. (ד) ובימים ההם הרתה רחל את בנימין בנה, ויפקוד יעקב
את בניו ממנו ולמעלה, ויפול חבל ה' על לוי. (ה) וילבש אותו בגדי כהונה
וימלא את ידיו.....</span>

<span dir="ltr"></span> <span dir="rtl">(יב) ויעשר מכל בהמה טהורה ויעש
אישֶׁה, ואת הבהמה אשר איננה טהורה נתן אל לוי בנו, ואת נפש האדם נתן לו.
(יג) ויכהן לוי בבית אל לפני יעקב אביו ביתר שאת על עשרת אחיו, ויהי שם
לכהן</span><span dir="ltr">.</span>

<span dir="ltr"></span>

<span dir="ltr"></span><span dir="rtl">"ספר היובלים" הוא בעל השקפת עולם
ברורה, אך הוא גם פרשן, במובן זה שהוא מנסה להסביר לקורא אירועים שבמקרא
אינם מובנים לחלוטין. ראינו זאת בפרשת "ויפגשהו ה' במלון ויבקש
המיתו"</span><span dir="ltr"></span> <span dir="rtl">לעיל.</span>

<span dir="rtl">לשם כך הוא מוסיף אגדות, שחלקן מוכרות לנו מאגדות חז"ל
המאוחרות יותר. לא ברור אם חז"ל הכירו את ספר "היובלים", ולמרות שהתנגדו
לגישתו בחריפות, שאלו ממנו אגדות, או שהאגדות היו נפוצות כבר לפני כתיבת
הספר.</span>

<span dir="rtl">דוגמאות:</span>

<span dir="rtl">בבראשית כתוב שללמך היו שלושה בנים, אברהם, נחור והרן.
"וימת הרן על פני אביו</span><span dir="ltr">".</span>

<span dir="rtl">ונשאלת השאלה מדוע נכתבה הערה זו, מה קרה להרן שמת צעיר
(ולכן לוט בנו אומץ על ידי אברהם).</span>

<span dir="rtl">והנה הסבר:</span>

<span dir="rtl"><u>פרק י"ב</u></span>

<span dir="ltr"></span><span class="mark"><span dir="rtl">(יב) ויהי בשנת
\[השישים\] לחיי אברם, היא השנה הרביעית לשבוע הרביעי, ויקם אברם לילה
וישרוף את בית האלילים וכל אשר בו, ולא נודע לאיש דבר. (יג) ויקומו בלילה
להציל את האלילים ממאכולת האש. (יד) וימהר הרן ויבוא להצילם, ותלהט בו
הלהבה, וישרף באש וימות באור כשדים על פני תרח אביו, ויקברו אתו באור
כשדים.</span></span><span dir="ltr"></span>

<span dir="rtl">הסבר למותו המוקדם של הרן, וגם הצדקת מותו. רץ להציל
אלילים...</span>

<span dir="ltr"></span>

<span dir="rtl">מפורסם יותר סיפורו של חנוך בן ירד. בבראשית כתוב:</span>

<span dir="ltr"></span><span dir="rtl">(כד) וַיִּתְהַלֵּךְ חֲנוֹךְ אֶת הָאֱלֹהִים וְאֵינֶנּוּ
כִּי לָקַח אֹתוֹ אֱלֹהִים:</span>

<span dir="rtl">בשונה מכל האחרים, שעליהם כתוב: "וימת". ספר "היובלים"
מרחיב.</span>

<span dir="rtl"><u>פרק ד'</u></span>

<span dir="ltr"></span><span dir="rtl">(כ) ותלד לו בן בשבוע החמישי בשנה
הרביעית ליובל, ויקרא את שמו חנוך. (כא) הוא היה הראשון מבני אדם הילודים
על הארץ אשר למד את הכתב את הדעת ואת החכמה. (כב) ויכתוב את אותות השמים
לסדר חדשיהם בספר, למען ידעו בני אדם את עת השנים לסדרי חודש וחודש במספרם.
(כג) ויכתב בראשונה עדות, ויתן לבני אדם עדות על משפחות האדמה, וילמדם לדעת
שבועי היובלים, ויודיעם את ימי השנים, ויערוך את החודשים, ואת שבתות השנה
הואיל באר להם, כאשר הראינו לו לדעת. (כד) ואת שכבר היה ואת אשר בוא יבוא
באחרית הימים ראה בחלומו, את אשר יקרה את בני האדם לדורותיהם עד יום
המשפט...</span>

<span dir="ltr">...</span>

<span dir="ltr"></span> <span dir="rtl">(כז) ויהיה בקרב מלאכי אלוהים שש
שנים, ויַראוהו את כל אשר על הארץ ובשמים ממשלת השמש, ויכתוב הכל בספר. (כח)
וישם עדות לענות בשומרים אשר חטאו בבנות האדם. (כט) כי המה החלו להתערב
ולהטמא בבנות האדם, ויקם חנוך לעד בכולם. (ל) וילקח מתוך בני האדם, ונביא
אותו אל גן העדן לכבוד ולתפארת.</span>
<span dir="ltr"></span><span dir="rtl">(לא) והנהו כותב פה בספר את פתשגן
הדין ואת העונש לצמיתות, וכל רעת יוצאי חלצי בני האדם. </span>

<span dir="ltr"></span>

<span dir="rtl">וכל זה מפסוק אחד תמוה בספר בראשית.</span>

<span dir="rtl">אבל, על חנוך נכתבו מספר ספרים שונים ברוח זו, ששלושה מהם
שרדו, אחד מהם אפילו בעברית. ייתכן שאחד מהם קודם ל"ספר היובלים", ומחבר
ספר היובלים לקח רעיונות ממנו.</span>

<span dir="ltr"></span>

<span dir="ltr"></span><span dir="rtl">"ספר היובלים" חוזה את העתיד,
כמובן, עתיד שמתגשם בימי בית שני, בימיו של כותב הספר... הנה, בסגנון דומה
לברכת יעקב לנכדיו אפרים ומנשה, נבואת יצחק לנכדיו לוי ויהודה (השבטים
היחידים שהיו קיימים בימי בית שני):</span>

<span dir="rtl"><u>פרק ל"א</u></span>

<span dir="ltr"></span><span dir="rtl">(יב) ויבוא יעקב אל יצחק אביו אל
חדרו אשר ישן שם, ושני בניו עימו. (יג) ויתמוך יד אביו, ויקוד וישקהו,
ויפול יצחק על צוארי יעקב בנו ויבך על צואריו. (יד) והחושך מש מעיני יצחק,
וירא את שני בני יעקב לוי ויהודה, ויאמר: הבניך הם אלה בְּני, כי כמוהם כמוך.
(טו) ויאמר אליו כי באמת בניו הם. ויאמר, אמנם ראיתי כי באמנה בני המה.
(טז) ויקרבו אליו ויפן וישק להם ויחבק אותם יחדו.  
(יז) ורוח הנבואה צלחה על פיהו, ויתמוך ביד ימין לוי, ויפן אל לוי ויואל
לברך אותו בראשונה. (יח) ויען ויאמר:</span>

<span dir="rtl">יברכך בראשונה אדון כל העולמים אותך ואת בניך לעולמי עד.
(יט) ואלוהים ישים אותך ואת זרעך לכבוד ולתפארת, ואותך ואת זרעך יקריב אליו
מכל בשר לשרת לפניו במקדשו</span><span dir="ltr"></span><span dir="rtl">.
.... שולחנו לך הוא, וממנו תאכל אתה ובניך. שולחנך מלא דשן לדור ודור, ולא
יגרע חקך לעולמי עד. ......</span>

<span dir="ltr"></span><span dir="rtl">(כח) וליהודה אמר:</span>

<span dir="rtl">יתן לך ה' כח וגבורה למען תביס כל משנאיך. (כט) הוה גביר
אתה ואחד בניך על בני יעקב, שמך ושם בניך ילך ויפרוץ על על הארץ ועל הערים.
(ל) אז ייראו הגוים מפניך, וכל העמים יחתו וכל מתי חלד יחתו. (לא) בך יוושע
יעקב, ובך יפדה ישראל. .....</span>

<span dir="ltr"></span>

<span dir="rtl">עוד קו הבולט בהשקפת עולמו של מחבר "ספר היובלים" הוא
הבחנה קיצונית בין הטובים (עם ישראל, או חלק ממנו) ובין הרעים. גם לשם כך
הוא מוכן לתקן את ספר בראשית.</span>

<span dir="rtl">הנה סיפור שמעון ולוי בפרשת אונס דינה:</span>

<span dir="ltr"></span>

<span dir="ltr"></span>

<span dir="rtl"><u>פרק ל'</u></span>

<span dir="ltr"></span><span dir="rtl">... (ב) ושם לקחו את דינה בת יעקב
אל בית שכם בן חמור החיוי נשיא הארץ, וישכב אותה ויענה. (ג) והיא היתה נערה
קטנה בת שתים עשרה שנה, ויבקש מלפני אביה לתתה לו לאשה, ומאחיה ביקש אותה
לו. (ד) אכן אף יעקב ובניו חרה באנשי שכם אשר טימאו את דינה אחותם, ויתנכלו
רעה ביניהם ויעשו בערמה ובמירמה איתם. (ה) ושמעון ולוי באו בסתר שכמה,
ויעשו שפטים בכל אנשי שכם, ויהרגו את כל האנשים אשר מצאו בתוכה, ולא הותירו
איש בה. (ו) את כולם הרגו במכאובים, על אשר טמאו את דינה אחותם. (ז) ולא
ייעשו כן מיום הזה והלאה לטמא בת
ישראל</span><span dir="ltr"></span><span dir="rtl">. (ח) כי בשמים הושת
עליהם העונש, להכרית כל אנשי שכם לפי חרב, כי נבלה עשו לבת
ישראל</span><span dir="ltr"></span><span dir="rtl">. (ט) ויתן אותם ה'
ביד בני יעקב להכריתם לפי חרב, ולעשות בהם שפטים. (י) ולא יעשה כדבר הזה
בישראל לעולם, לענות בתולה ישראלית.</span>

<span dir="rtl">בניגוד לספר בראשית המדגיש את מרמתם של בני יעקב המשכנעים
את שכם בן חמור למול את כל אנשי שכם, ואת זעמו של יעקב על הטבח.</span>

<span dir="rtl">בהזדמנות זו, כמו במקומות אחרים הכותב גם מדגיש את השקפתו
הקיצונית בנושאי נישואי תערבות ו"עבירות" מין בכלל:</span>

<span dir="ltr"></span><span dir="rtl">(יא) ואיש איש מישראל אשר יתן או
אשר נתן את בתו או את אחותו לאיש מזרע הגוים, מות יומת, ובאבנים ירגמוהו כי
חטא ונבלה עשה בישראל. (יב) ואת האשה ישרפו באש, כי טימאה את שם בית אביה
ונכרתה מישראל.</span>

<span dir="ltr"></span>

<span dir="rtl">וגם בני עשו רשעים מוחלטים (שוב בניגוד לספר בראשית המספר
על השלמה כלשהי בין יעקב לעשו, עם חזרתו של יעקב לארץ). "ספר יובלים" מוסיף
מלחמה בין הרעים לטובים שאין לה זכר בספר בראשית:</span>

<span dir="rtl"><u>פרק ל"ז:</u></span>

<span dir="ltr"></span><span dir="rtl">(א) ויהי אחרי מות יצחק אבי יעקב
ועשו, וישמעו בני עשו כי ביכר יצחק את יעקב בנו הקטן ויחר להם מאוד. (ב)
ויריבו עם אביהם לאמור מדוע ביכר אביך את יעקב הצעיר על פניך ואתה הבכור.  
(ג) ויאמר אליהם:</span>

<span dir="rtl">עקב אשר מכרתי את בכורתי ליעקב במעט נזיד עדשים.
...</span>

<span dir="ltr"></span><span dir="rtl">(ה) ועתה השביענו אבינו אותי ואותו
כי לא נעשה רעה איש לאחיו ולא נשחית את דרכינו.</span>

<span dir="ltr"></span><span dir="rtl">(ו) ויאמרו אליו:</span>

<span dir="rtl">לא נשמע בקולך להיות אתו בשלום, כי חזקים אנחנו ממנו ועליו
נתגבר. (ז) הבה נצא לקראתו ונהרגהו ונכחידה את בניו, ואם אינך יוצא אתנו
נעשה גם לך רעה. ....</span>

<span dir="ltr"></span><span dir="rtl">(ט) ויאמר אליהם אביהם לא תצאו ולא
תלחמו בו, פן תפלו לפניו.  
</span><span dir="ltr"></span><span dir="rtl">(י) ויאמרו אליו הזה משפטך
מנעוריך עד היום הזה, כי תטה צוארך תחת עולו לא נשמע לדבר הזה.  
(יא) וישלחו אל ארם ואל עדורם רֵע אביהם, וישכרו מהם אלף אנשי מלחמה ובחירי
חיל. (יב) ויבואו אליהם ממואב ומבני עמון השכירים אלף בחירים, ומפלשתים אלף
בחירי חיל, ומאדום והחורים אלף בחירי מלחמה, ובמן החתים גיבורי מלחמה.  
(יג) ויאמרו אל אביהם: צא אתה לפניהם פן נמיתך. וימלא אף וחמה בראותו כי
בניו מאלצים אותו לצאת לפניהם להלחם ביעקב אחיו. (יד) וישוב ויזכור את כל
הרעה הטמונה בליבו על יעקב אחיו, ולא זכר את השבועה אשר נשבע לאביו ולאמו
אם יעשה כל רע ליעקב אחיו כל ימי חייו. ....</span>

<span dir="ltr"></span>

<span dir="rtl">ולא נמשיך, אבל אין דאגה, כמובן שיעקב ובניו מנצחים ניצחון
מוחלט.</span>

<span dir="rtl">אבל לקראת הקרב עוד יש הצהרות, וכך מצהיר עשו:</span>

<span dir="ltr"></span><span dir="rtl">(כב) וגם אתה אך שנוא תשנא אותי
ואת בני עד עולם, ואין להקים אהבת אחים אתך. (כג) שמע נא את דברי אלה אשר
אנכי דובר באזניך, אם אהפוך עור החזיר ומסמרות שערו לצמר, ואם יצמחו קרנים
על ראשו כקרני השעירים, אז אכרת לך ברית אהבת אחים.</span>

<span dir="ltr"></span>

<span dir="rtl">וברור איזה קו פוליטי היה נוקט מחבר "ספר היובלים"
בימינו...</span>

<span dir="ltr"></span>

<span dir="rtl"><u>סיכום:</u></span>

<span dir="ltr"></span><span dir="rtl">"ספר היובלים" משכתב את ספר
בראשית, וחלק מספר "שמות" בצורה מקורית ונועזת, תוך השלטת תפיסת עולמו,
ומבלי לראות קדושה בספרים הללו.</span>

<span dir="rtl">הוא מייצר מערכת זמנים מדויקת, לוח שנה שמשי מדויק, משלים
"חורים" בסיפור, כמו שמות הנשים, גורלו של חנוך, גורלו של הרן ועוד נושאים
רבים.</span>

<span dir="rtl">הוא מייצר מקורות מִסֵפר בראשית לחג השבועות, חג הסוכות,
ויום הכיפורים, וגם למעמד הכהונה.</span>

<span dir="rtl">השקפת עולמו לאומית קיצונית, ודתית קיצונית (בעיקר בנושאי
טוהר המשפחה והגזע).</span>

<span dir="rtl">השקפה קיצונית זו של מלחמת הטובים נגד הרעים, ללא מורכבות
כלשהי, מתבטאת גם בתיאולוגיה שלו. המלאך הנקרא "שר הפנים" מייצג את הטוב,
"שר המשטמה" את הרע. שר הפנים תומך בעם ישראל, שר המשטמה תומך
באויביו.</span>

<span dir="rtl">אבל אלוהים איתנו.</span>

<span dir="ltr"></span>

<span dir="ltr"></span>

<span dir="ltr"></span>

<span dir="ltr"></span>
