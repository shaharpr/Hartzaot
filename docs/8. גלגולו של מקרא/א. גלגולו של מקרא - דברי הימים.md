<span dir="rtl"><u>גלגולו של מקרא – דברי הימים</u></span>

<span dir="rtl"><u>הקדמה לסדרה:</u></span>

<span dir="rtl">המקרא, שהוא שם נרדף לתנ"ך, המוכר לכולנו בשפה, ניקוד
וטעמים אחידים, בכל הספרים שאנחנו מקבלים, מסיום בית הספר, הכניסה לצבא,
ואירועים אחרים. היום, ניתן לקוראו באתרים שונים ברשת.</span>

<span dir="rtl">ספרי המקרא השונים נכתבו בתקופה שמשתרעת מהמאה השביעית
לפני הספירה (ואולי קודם) ועד המאה השלישית לפני הספירה. אבל הם הועתקו,
ושונו, ונערכו, ואין שום כתבי יד מהתקופות הראשונות. בתקופת התנאים הוחלט
על 24 הספרים שייכנסו לתנ"ך.</span>

<span dir="rtl">צריך לקחת בחשבון, שהספרים הועתקו, ללא ניקוד ופיסוק, ולכן
ספגו שגיאות רבות ושינויים, אם בטעות ואם בכוונה, כאשר המעתיק רצה להסביר
את הכתוב.</span>

<span dir="rtl">הניסיון הגדול לייצר מקרא אחיד, היה בסוף האלף הראשון
לספירה, אולי אלף ושבע מאות שנה אחרי כתיבת המגילות הראשונות. הנוסח המקובל
(כמעט) מאז נקרא "נוסח המסורה" והוא נקבע על ידי "בעלי המסורה" בתקופה זו
בטבריה. האחרון הקובע, אהרון בן משה בן אשר, שחי במאה העשירית, מיוחס לו
"כתר ארם צובא", וכן האישור שנתן הרמב"ם לנוסח הזה, בערך מאתיים שנה אחרי
כן. בן אשר היה אחרון למשפחה שעסקה בנושא, וייתכן שהיו קראים.</span>

<span dir="rtl">על הנוסח הזה נדון, אולי בהרצאה מאוחרת יותר, וכאן רק נעיר
שמטרתנו להכיר גלגולים וגרסאות שונות לסיפורי המקרא, דרך כתבים עתיקים, דרך
תרגומים ודרך פירושים.</span>

<span dir="ltr"></span>

<span dir="rtl">ונתחיל ב"דברי הימים", שנכלל בתנ"ך עצמו.</span>

<span dir="ltr"></span>

<span dir="rtl">ספר "דברי הימים", על דעת הכל נכתב בימי בית שני. המקדימים
אותו (המסורת) מייחסים אותו לעזרא, אך גם החוקרים המאחרים אותו, מאחרים
אותו עד כדי 150 שנה אחרי תקופת עזרא, ועדיין לסוף התקופה הפרסית ולפני
התקופה ההלניסטית (בערך 350-400 לפנה"ס), כי אין שום רמז בספר שהכותב כבר
מכיר את ההלניזם.</span>

<span dir="rtl">ספר "דברי הימים" מוזנח במקצת על ידי המסורת. התורה נקראת
בשבתות וימי השבוע, גם קטעים מהנביאים הראשונים והאחרונים נקראים כהפטרות.
המגילות בחגים. תהילים בסידור התפילה ובמועדים מיוחדים, ובעת צרה.</span>

<span dir="rtl">ספר "דברי הימים" או פרקים ממנו אינם נקראים בבית
הכנסת.</span>

<span dir="rtl">הספר נכתב כספר היסטוריה, כמו ספרי שמואל ומלכים, ואפילו
מתיימר להתחיל מבריאת העולם. חלקו הראשון, פרקים רבים העוסקים בגניאולוגיה,
והחלק הסיפורי מתחיל, למעשה, מדוד המלך. ללא ספק למחבר הספר יש אידאולוגיה
ברורה, שבגללה הספר שונה במידה רבה מהספרים המקבילים לו בתוכנם.</span>

<span dir="ltr"></span>

<span dir="rtl">כשקוראים את ספרי שמואל ומלכים, אפשר למצוא גם בהם את
האידאולוגיה של הכותבים, ואולי של העורך, שבה קל לזהות:  
המלכים נבחנים קודם כל לפי נאמנותם לאלוהי ישראל. "עשה הטוב בעיני ה'" או
"עשה הרע בעיני ה'". לא פעם יש גם שכר ועונש (שנהנית או סובלת מהם כל
הממלכה, בדרך כלל), ולפעמים הוא חסר..</span>

<span dir="rtl">כמו כן יש העדפה למלכי יהודה, כאשר מלכי ישראל עשו כולם
הרע בעיני ה', ויש ביניהם עוד יותר רעים, כמו אחאב, למשל, בעוד שמלכי יהודה
חלקם כך וחלקם כך.</span>

<span dir="rtl">לעומת זה על דוד ושלמה יש לנו סיפורים שונים, שהובאו כנראה
ממקורות שונים. מהם אוהדים את המלכים האלה, ומהם תולים בהם עבירות
חמורות.</span>

<span dir="rtl">בספר "דברי הימים" בולטת אידאולוגיה קיצונית בהרבה, כאשר
במרכז ההתעניינות בית המקדש וכוהניו, ודוד המלך ושושלתו כמלכות הלגיטימית
היחידה. כמו כן, מודגש השכר ועונש הפרטיים, על ידי השלמת חטאים בשעת הצורך.
מבחינת האידאולוגיה הוא אחיד.</span>

<span dir="ltr"></span>

<span dir="rtl">קיימים מחקרים רבים על הספר הזה. רוב המחקרים רואים בספר
"שיכתוב" של ספרי שמואל ומלכים. אך יש גם מי שחושב שספר “דברי הימים” קדם
לעריכה הסופית של ספרים אלה, והוא מתבסס על גירסאות מוקדמות שלהם, ודווקא
הם, בגירסאותיהם הסופיות, נערכו עם אידיאולוגיה משלהם.</span>

<span dir="rtl">כך או כך, התחלנו בו, שהוא אמנם בתוך התנ"ך, אך משכתב
ספרים אחרים בו.</span>

<span dir="rtl">ננסה להציג כמה הבדלים בולטים בין המקורות הללו.</span>

<span dir="rtl">אך לפני כן, צריך להיזהר בהגדרה של היסטוריה "אובייקטיבית"
לעומת "מגמתית" וכך במאמר:</span>

<span dir="ltr"></span>

<span dir="ltr"></span><span dir="rtl"><u>"ספר דברי הימים: חיבור
היסטורי", שרה יפת, שנתון לחקר המקרא והמזרח הקדות, תשס"ד.</u></span>

<span dir="ltr">[<u>https://www.jstor.org/stable/23412769?read-now=1&seq=15#page_scan_tab_contents</u>](https://www.jstor.org/stable/23412769?read-now=1&seq=15#page_scan_tab_contents)</span>

<span dir="ltr"></span>

<span dir="rtl">במאמר זה מנסה להראות הכותבת, שכותב הספר הוא היסטוריון
דומה לכל היסטוריון אחר.</span>

<span dir="ltr"></span><span dir="rtl">"ישנן בוודאי כמה גורמי משנה
להרגשת ההסתייגות מספר דברי הימים. הראשון שבהם הוא ההרגשה שזהו ספר
מיותר;.... החוזר ומתאר את מה שכבר תואר בהיסטוריוגרפיה שקדמה לו... גם
לשונו המאוחרת של בעל “דברי הימים” וסגנונו השפיעו על עמדתם של חוקרים לא
מעטים...</span> <span dir="ltr"></span><span dir="rtl">\[כביכול הוא רחוק
יותר מהאירועים שהוא מספר עליהם\].</span>

<span dir="ltr"></span><span dir="rtl">... המניע העיקרי והקובע לעניין זה
הוא תפיסת "ההיסטוריה" בתרבות המערב במאה התשע עשרה ובתחילתה של המאה
העשרים... בתקופה זו שלטה התפיסה, שתפקידו הפשוט של ההסטוריון הוא לתאר את
העבר 'כפי שבאמת היה'... כלומר להציג תיאור היסטורי 'אוביקטיבי' המבוסס על
עובדות, תעודות וחוקים מדעיים...</span>

<span dir="rtl">הנחת היסוד המובנת מאליה הייתה ש"ההיסטוריה הקדושה' שבכתבי
הקודש, תולדות עם ישראל, יש לה, ויכולה להיות לה, רק גירסה אחת, היא האמת
ההיסטורית.</span>

<span dir="ltr">......</span>

<span dir="rtl">שינוי רדיקלי בתפיסת ההיסטוריה כדיסציפלינה וכסוגה ספרותית
חל במאה העשרים... השינויים הגדולים בתמונה הפוליטית. ההתפתחות העצומה
במדעי החברה.... הביאו לערעור של הביטחון התמים והפשטני ב'אוביקטיביות'
המבוססת על 'עובדות'... ההכרה הגוברת והולכת בתפקידו של ההיסטוריון ושל
תקופתו בעיצוב הסיפור ההיסטורי הביא להדגשת היחסיות של כל ידיעה או
פרשנות</span><span dir="ltr"></span> <span dir="rtl">ולהבנה שנקודת המבט
הסובייקטיבית של ההיסטוריון היא היבט מהותי.....</span>

<span dir="ltr"></span>

<span dir="rtl">צריך לציין שכותב "דברי הימים" מזכיר ספרות מוקדמת שהוא
מתבסס עליה כמו:</span>

<span dir="rtl">דברי שמואל הרואה, דברי נתן הנביא, נבואת אחיה השילוני,
דברי שמעיה הנביא ועדו החוזה, ועוד, בנוסף לספר מלכי ישראל, ודברי ישעיה
הנביא, הנזכרים גם במלכים.</span>

<span dir="rtl">ספרים אלה לא ידועים היום, ורובם לא נזכרים בשום מקום אחר.
ייתכן וספרים אלו היו קיימים (בוודאי שלא נכתבו על ידי גיבוריהם...), ספרים
דומים נתגלו בכתבים של המגילות הגנוזות, אך ייתכן שלא היו קיימים כלל. ברור
ששמואל הנביא לא כתב ספר, אם זאת ייתכן גם שמישהו כתב ספר בשמו.</span>

<span dir="ltr"></span>

<span dir="rtl"><u>כיצד נראה דוד המלך בספר "דברי הימים"?</u></span>

<span dir="rtl">חשוב לציין שהסיפורים העיקריים המתארים את חטאי דוד ובני
ביתו אינם מופיעים כלל בספר "דברי הימים".</span>

<span dir="rtl">לא נזכר כל סיפור בת שבע, הניאוף, והרצח של אוריה
החתי.</span>

<span dir="rtl">לא נזכר סיפור האונס של תמר על ידי אמנון ורצח אמנון על
ידי אבשלום. ומרד אבשלום לא מוכר לסופר. בכלל שלושת השמות האלה לא מופיעים
ב"דברי הימים" כבניו של דוד.</span>

<span dir="rtl">בלי כל אלה, מלכותו של דוד היא כמעט אידילית.</span>

<span dir="rtl">מצד שני מודגש לא פעם ולא פעמיים, שהמלוכה הובטחה לדוד
וזרעו לנצח.</span>

<span dir="rtl">אפילו אביה בן רחבעם בן שלמה מזכיר בנאום לפני מלחמה עם
ירבעם:</span>

<span dir="rtl"><u>ספר “דברי הימים” ב פרק יג</u></span>

<span dir="ltr"></span><span dir="rtl">(ד) וַיָּקָם אֲבִיָּה מֵעַל לְהַר צְמָרַיִם אֲשֶׁר
בְּהַר אֶפְרָיִם וַיֹּאמֶר שְׁמָעוּנִי יָרָבְעָם וְכָל יִשְׂרָאֵל:</span>

<span dir="ltr"></span><span dir="rtl">(ה) הֲלֹא לָכֶם לָדַעַת כִּי יְהֹוָה אֱלֹהֵי
יִשְׂרָאֵל נָתַן מַמְלָכָה לְדָוִיד עַל יִשְׂרָאֵל לְעוֹלָם לוֹ
וּלְבָנָיו</span><span dir="ltr"></span> <span dir="rtl">בְּרִית מֶלַח:</span>

<span dir="ltr"></span><span dir="rtl">(ו) וַיָּקָם יָרָבְעָם בֶּן נְבָט עֶבֶד שְׁלֹמֹה בֶן
דָּוִיד וַיִּמְרֹד עַל אֲדֹנָיו: ...</span>

<span dir="ltr"></span>

<span dir="ltr"></span>

<span dir="rtl">דרך התייחסות הספר לשלמה המלך, שגם הוא כליל השלמות, אנחנו
פוגשים שוב את דוד במיטבו. וכאן ננסה לשים לב להבדלי הגירסאות בין ספר
מלכים לספר "דברי הימים".</span>

<span dir="rtl">ניעזר ב:</span>

<span dir="ltr"></span><span dir="rtl"><u>"שלמה המלך בעיני בעל דברי
הימים", שמואל אברמסקי, ארץ-ישראל: מחקרים בידיעת הארץ ועתיקותיה,
1982</u></span>

<span dir="ltr">[<u>https://www.jstor.org/stable/23619525?read-now=1&seq=1#page_scan_tab_contents</u>](https://www.jstor.org/stable/23619525?read-now=1&seq=1#page_scan_tab_contents)</span>

<span dir="ltr"></span>

<span dir="rtl"><u>ספר שמואל ב פרק יב</u></span>

<span dir="ltr"></span><span dir="rtl">(כד) וַיְנַחֵם דָּוִד אֵת בַּת שֶׁבַע אִשְׁתּוֹ
וַיָּבֹא אֵלֶיהָ וַיִּשְׁכַּב עִמָּהּ וַתֵּלֶד בֵּן וַיִּקְרָא אֶת שְׁמוֹ שְׁלֹמֹה וַיהֹוָה אֲהֵבוֹ:</span>

<span dir="ltr"></span><span dir="rtl">(כה) וַיִּשְׁלַח בְּיַד נָתָן הַנָּבִיא וַיִּקְרָא אֶת
שְׁמוֹ יְדִידְיָהּ בַּעֲבוּר יְהֹוָה:</span>

<span dir="ltr"></span>

<span dir="rtl">אבל המלוכה לא מובטחת לשלמה על ידי ה', אלא "במסגרת
המשפחה".</span>

<span dir="rtl"><u>ספר מלכים א פרק א</u></span>

<span dir="ltr"></span><span dir="rtl">(טז) וַתִּקֹּד בַּת שֶׁבַע וַתִּשְׁתַּחוּ לַמֶּלֶךְ
וַיֹּאמֶר הַמֶּלֶךְ מַה לָּךְ:</span>

<span dir="ltr"></span><span dir="rtl">(יז) וַתֹּאמֶר לוֹ אֲדֹנִי אַתָּה נִשְׁבַּעְתָּ
בַּיהֹוָה אֱלֹהֶיךָ לַאֲמָתֶךָ כִּי שְׁלֹמֹה בְנֵךְ יִמְלֹךְ אַחֲרָי</span><span dir="ltr"></span>
<span dir="rtl">וְהוּא יֵשֵׁב עַל כִּסְאִי:</span>

<span dir="ltr"></span>

<span dir="rtl">לעומת זה:</span>

<span dir="rtl"><u>ספר “דברי הימים” א פרק כב</u></span>

<span dir="ltr"></span><span dir="rtl">(ז) וַיֹּאמֶר דָּוִיד לִשְׁלֹמֹה בְּנִי אֲנִי הָיָה
עִם לְבָבִי לִבְנוֹת בַּיִת לְשֵׁם יְהֹוָה אֱלֹהָי:</span>

<span dir="ltr"></span><span dir="rtl">(ח) וַיְהִי עָלַי דְּבַר
יְהֹוָה</span><span dir="ltr"></span> <span dir="rtl">לֵאמֹר דָּם לָרֹב שָׁפַכְתָּ
וּמִלְחָמוֹת גְּדֹלוֹת עָשִׂיתָ לֹא תִבְנֶה בַיִת לִשְׁמִי כִּי דָּמִים רַבִּים שָׁפַכְתָּ אַרְצָה לְפָנָי:</span>

<span dir="ltr"></span><span dir="rtl">(ט) הִנֵּה בֵן נוֹלָד לָךְ הוּא יִהְיֶה אִישׁ
מְנוּחָה וַהֲנִחוֹתִי לוֹ מִכָּל אוֹיְבָיו מִסָּבִיב כִּי שְׁלֹמֹה יִהְיֶה שְׁמוֹ וְשָׁלוֹם וָשֶׁקֶט אֶתֵּן עַל
יִשְׂרָאֵל בְּיָמָיו:</span>

<span dir="ltr"></span><span dir="rtl">(י) הוּא יִבְנֶה בַיִת לִשְׁמִי וְהוּא יִהְיֶה
לִּי לְבֵן וַאֲנִי לוֹ לְאָב וַהֲכִינוֹתִי כִּסֵּא מַלְכוּתוֹ עַל יִשְׂרָאֵל עַד עוֹלָם:</span>

<span dir="rtl">עד עולם, כלומר, לזרעו אחריו, שושלתו תמלוך תמיד.</span>

<span dir="ltr"></span>

<span dir="rtl">נחזור לתככים של ספר מלכים. בספר מלכים שלמה מולך לאחר
מאבק באחיו אדוניהו.</span>

<span dir="rtl"><u>ספר מלכים א פרק א</u></span>

<span dir="ltr"></span><span dir="rtl">(ה) וַאֲדֹנִיָּה בֶן חַגִּית מִתְנַשֵּׂא לֵאמֹר אֲנִי
אֶמְלֹךְ וַיַּעַשׂ לוֹ רֶכֶב וּפָרָשִׁים וַחֲמִשִּׁים אִישׁ רָצִים לְפָנָיו:</span>

<span dir="ltr"></span><span dir="rtl">(ו) וְלֹא עֲצָבוֹ אָבִיו מִיָּמָיו לֵאמֹר מַדּוּעַ
כָּכָה עָשִׂיתָ וְגַם הוּא טוֹב תֹּאַר מְאֹד וְאֹתוֹ יָלְדָה אַחֲרֵי אַבְשָׁלוֹם:</span>

<span dir="ltr"></span><span dir="rtl">(ז) וַיִּהְיוּ דְבָרָיו עִם יוֹאָב בֶּן צְרוּיָה
וְעִם אֶבְיָתָר הַכֹּהֵן וַיַּעְזְרוּ אַחֲרֵי אֲדֹנִיָּה:</span>

<span dir="ltr"></span><span dir="rtl">(ח) וְצָדוֹק הַכֹּהֵן וּבְנָיָהוּ בֶן יְהוֹיָדָע
וְנָתָן הַנָּבִיא וְשִׁמְעִי וְרֵעִי וְהַגִּבּוֹרִים אֲשֶׁר לְדָוִד לֹא הָיוּ עִם אֲדֹנִיָּהוּ:</span>

<span dir="ltr"></span><span dir="rtl">(ט) וַיִּזְבַּח אֲדֹנִיָּהוּ צֹאן וּבָקָר וּמְרִיא
עִם אֶבֶן הַזֹּחֶלֶת אֲשֶׁר אֵצֶל עֵין רֹגֵל וַיִּקְרָא אֶת כָּל אֶחָיו בְּנֵי הַמֶּלֶךְ וּלְכָל אַנְשֵׁי יְהוּדָה
עַבְדֵי הַמֶּלֶךְ:</span>

<span dir="ltr"></span><span dir="rtl">(י) וְאֶת נָתָן הַנָּבִיא וּבְנָיָהוּ וְאֶת
הַגִּבּוֹרִים וְאֶת שְׁלֹמֹה אָחִיו לֹא קָרָא:</span>

<span dir="ltr">.....</span><span dir="rtl">\[ואז מתעשתים אוהדי
שלמה\]</span>

<span dir="ltr"></span><span dir="rtl">(לח) וַיֵּרֶד צָדוֹק הַכֹּהֵן וְנָתָן הַנָּבִיא
וּבְנָיָהוּ בֶן יְהוֹיָדָע וְהַכְּרֵתִי וְהַפְּלֵתִי וַיַּרְכִּבוּ אֶת שְׁלֹמֹה עַל פִּרְדַּת הַמֶּלֶךְ דָּוִד וַיֹּלִכוּ אֹתוֹ
עַל גִּחוֹן:</span>

<span dir="ltr"></span><span dir="rtl">(לט) וַיִּקַּח צָדוֹק הַכֹּהֵן אֶת קֶרֶן הַשֶּׁמֶן
מִן הָאֹהֶל וַיִּמְשַׁח אֶת שְׁלֹמֹה וַיִּתְקְעוּ בַּשּׁוֹפָר וַיֹּאמְרוּ כָּל הָעָם יְחִי הַמֶּלֶךְ שְׁלֹמֹה:</span>

<span dir="ltr"></span>

<span dir="rtl">לעומת זה בספר שלנו דוד ממליך את שלמה:</span>

<span dir="rtl"><u>ספר “דברי הימים” א פרק כח</u></span>

<span dir="ltr"></span><span dir="rtl">(ב) וַיָּקָם דָּוִיד הַמֶּלֶךְ עַל רַגְלָיו וַיֹּאמֶר
שְׁמָעוּנִי אַחַי וְעַמִּי אֲנִי עִם לְבָבִי לִבְנוֹת בֵּית מְנוּחָה לַאֲרוֹן בְּרִית יְהֹוָה וְלַהֲדֹם רַגְלֵי
אֱלֹהֵינוּ וַהֲכִינוֹתִי לִבְנוֹת:</span>

<span dir="ltr"></span><span dir="rtl">(ג) וְהָאֱלֹהִים אָמַר לִי לֹא תִבְנֶה בַיִת
לִשְׁמִי כִּי אִישׁ מִלְחָמוֹת אַתָּה וְדָמִים שָׁפָכְתָּ:</span>

<span dir="ltr"></span><span dir="rtl">(ד) וַיִּבְחַר יְהֹוָה אֱלֹהֵי יִשְׂרָאֵל בִּי מִכֹּל
בֵּית אָבִי לִהְיוֹת לְמֶלֶךְ עַל יִשְׂרָאֵל לְעוֹלָם כִּי בִיהוּדָה בָּחַר לְנָגִיד וּבְבֵית יְהוּדָה בֵּית
אָבִי וּבִבְנֵי אָבִי בִּי רָצָה לְהַמְלִיךְ עַל כָּל יִשְׂרָאֵל:</span>

<span dir="ltr"></span><span dir="rtl">(ה) וּמִכָּל בָּנַי כִּי רַבִּים בָּנִים נָתַן לִי
יְהֹוָה וַיִּבְחַר בִּשְׁלֹמֹה בְנִי לָשֶׁבֶת עַל כִּסֵּא מַלְכוּת יְהֹוָה עַל יִשְׂרָאֵל:</span>

<span dir="ltr"></span><span dir="rtl">(ו) וַיֹּאמֶר לִי שְׁלֹמֹה בִנְךָ הוּא יִבְנֶה
בֵיתִי וַחֲצֵרוֹתָי כִּי בָחַרְתִּי בוֹ לִי לְבֵן וַאֲנִי אֶהְיֶה לּוֹ לְאָב:</span>

<span dir="ltr"></span><span dir="rtl">(ז) וַהֲכִינוֹתִי אֶת מַלְכוּתוֹ עַד לְעוֹלָם
אִם יֶחֱזַק לַעֲשׂוֹת מִצְוֹתַי וּמִשְׁפָּטַי כַּיּוֹם הַזֶּה:</span>

<span dir="ltr"></span>

<span dir="rtl">בספר מלכים, מאבק המלוכה מסתיים בדם.</span>

<span dir="rtl">שלמה מוציא להורג את יואב שר הצבא של דוד, את שמעי בן גרא
ממשפחת שאול שקילל את דוד, ואת אדוניה אחיו, שהתיימר למלוך בצדק לפי משפט
הבכורה.</span>

<span dir="rtl">לכל זה אין זכר בספר דברי הימים, שלמה נקי מכל שפיכות
דמים.</span>

<span dir="ltr"></span>

<span dir="rtl">ספר מלכים, מספר לנו על זקנותו של שלמה...</span>

<span dir="rtl"><u>ספר מלכים א פרק יא</u></span>

<span dir="ltr"></span><span dir="rtl">(ד) וַיְהִי לְעֵת זִקְנַת שְׁלֹמֹה נָשָׁיו הִטּוּ
אֶת לְבָבוֹ אַחֲרֵי אֱלֹהִים אֲחֵרִים וְלֹא הָיָה לְבָבוֹ שָׁלֵם עִם יְהֹוָה אֱלֹהָיו כִּלְבַב דָּוִיד
אָבִיו:</span>

<span dir="ltr"></span><span dir="rtl">(ה) וַיֵּלֶךְ שְׁלֹמֹה אַחֲרֵי עַשְׁתֹּרֶת אֱלֹהֵי
צִדֹנִים וְאַחֲרֵי מִלְכֹּם שִׁקֻּץ עַמֹּנִים:</span>

<span dir="ltr"></span><span dir="rtl">(ו) וַיַּעַשׂ שְׁלֹמֹה הָרַע בְּעֵינֵי יְהֹוָה וְלֹא
מִלֵּא אַחֲרֵי יְהֹוָה כְּדָוִד אָבִיו:</span>

<span dir="ltr"></span><span dir="rtl">(ז) אָז יִבְנֶה שְׁלֹמֹה בָּמָה לִכְמוֹשׁ שִׁקֻּץ
מוֹאָב בָּהָר אֲשֶׁר עַל פְּנֵי יְרוּשָׁלָם וּלְמֹלֶךְ שִׁקֻּץ בְּנֵי עַמּוֹן:</span>

<span dir="ltr"></span><span dir="rtl">(ח) וְכֵן עָשָׂה לְכָל נָשָׁיו הַנָּכְרִיּוֹת
מַקְטִירוֹת וּמְזַבְּחוֹת לֵאלֹהֵיהֶן:</span>

<span dir="ltr"></span><span dir="rtl">(ט) וַיִּתְאַנַּף יְהֹוָה בִּשְׁלֹמֹה כִּי נָטָה לְבָבוֹ
מֵעִם יְהֹוָה אֱלֹהֵי יִשְׂרָאֵל הַנִּרְאָה אֵלָיו פַּעֲמָיִם:</span>

<span dir="ltr"></span><span dir="rtl">(י) וְצִוָּה אֵלָיו עַל הַדָּבָר הַזֶּה לְבִלְתִּי
לֶכֶת אַחֲרֵי אֱלֹהִים אֲחֵרִים וְלֹא שָׁמַר אֵת אֲשֶׁר צִוָּה יְהֹוָה:</span>

<span dir="ltr"></span><span dir="rtl">(יא) וַיֹּאמֶר יְהֹוָה לִשְׁלֹמֹה יַעַן אֲשֶׁר
הָיְתָה זֹּאת עִמָּךְ וְלֹא שָׁמַרְתָּ בְּרִיתִי וְחֻקֹּתַי אֲשֶׁר צִוִּיתִי עָלֶיךָ קָרֹעַ אֶקְרַע אֶת הַמַּמְלָכָה
מֵעָלֶיךָ וּנְתַתִּיהָ לְעַבְדֶּךָ:</span>

<span dir="ltr"></span><span dir="rtl">(יב) אַךְ בְּיָמֶיךָ לֹא אֶעֱשֶׂנָּה לְמַעַן דָּוִד
אָבִיךָ מִיַּד בִּנְךָ אֶקְרָעֶנָּה:</span>

<span dir="ltr"></span><span dir="rtl">(יג) רַק אֶת כָּל הַמַּמְלָכָה לֹא אֶקְרָע שֵׁבֶט
אֶחָד אֶתֵּן לִבְנֶךָ לְמַעַן דָּוִד עַבְדִּי וּלְמַעַן יְרוּשָׁלַם אֲשֶׁר בָּחָרְתִּי:</span>

<span dir="ltr"></span>

<span dir="rtl">ספר “דברי הימים” לא מכיר את כל האירועים הללו, ובוחר לספר
רק את סיפור סכלותו של רחבעם הגורם לפילוג בשחצנותו. נחזור לנושא זה גם
בתורת הגמול של הספרים השונים.</span>

<span dir="ltr"></span>

<span dir="rtl"><u>ספר “דברי הימים” ב פרק י</u></span>

<span dir="ltr"></span><span dir="rtl">(א) וַיֵּלֶךְ רְחַבְעָם שְׁכֶמָה כִּי שְׁכֶם בָּאוּ כָל
יִשְׂרָאֵל לְהַמְלִיךְ אֹתוֹ:</span>

<span dir="ltr"></span><span dir="rtl">(ב) וַיְהִי כִּשְׁמֹעַ יָרָבְעָם בֶּן נְבָט וְהוּא
בְמִצְרַיִם אֲשֶׁר בָּרַח מִפְּנֵי שְׁלֹמֹה הַמֶּלֶךְ וַיָּשָׁב יָרָבְעָם מִמִּצְרָיִם:</span>
<span dir="ltr"></span><span dir="rtl">\[פעם ראשונה שנזכר ירבעם\]</span>

<span dir="ltr"></span><span dir="rtl">(ג) וַיִּשְׁלְחוּ וַיִּקְרְאוּ לוֹ וַיָּבֹא יָרָבְעָם
וְכָל יִשְׂרָאֵל וַיְדַבְּרוּ אֶל רְחַבְעָם לֵאמֹר:</span>

<span dir="ltr"></span><span dir="rtl">(ד) אָבִיךָ הִקְשָׁה אֶת עֻלֵּנוּ וְעַתָּה הָקֵל
מֵעֲבֹדַת אָבִיךָ הַקָּשָׁה וּמֵעֻלּוֹ הַכָּבֵד אֲשֶׁר נָתַן עָלֵינוּ וְנַעַבְדֶךָּ:</span>

<span dir="ltr">....</span>

<span dir="ltr"></span><span dir="rtl">(יד) וַיְדַבֵּר אֲלֵהֶם כַּעֲצַת הַיְלָדִים לֵאמֹר
אַכְבִּיד אֶת עֻלְּכֶם וַאֲנִי אֹסִיף עָלָיו אָבִי יִסַּר אֶתְכֶם בַּשּׁוֹטִים וַאֲנִי בָּעֲקְרַבִּים:</span>

<span dir="rtl">אפילו בריחת ירבעם מפני שלמה אינה מוזכרת קודם, וגם נבואת
אחיה השילוני לירבעם, מוזכרת רק בדיעבד.</span>

<span dir="ltr"></span>

<span dir="ltr"></span>

<span dir="rtl"><u>תורת הגמול, ובחירת ירושלים במקום הר סיני.</u></span>

<span dir="ltr"></span><span dir="rtl"><u>(מסתמך על "תיאולוגיה בספר דברי
הימים" שמואל אברמסקי, "בית מקרא" תשכ"ז)</u></span>

<span dir="ltr"></span>

<span dir="rtl">נושא השכר והעונש הוא נושא מורכב בכל תיאולוגיה (כלומר,
פילוסופיה דתית). יש צורך להסביר את העובדה שלא פעם רשעים מסיימים חיים
טובים, וצדיקים סובלים.</span>

<span dir="rtl">בתנ"ך אנחנו מוצאים שתי גישות סותרות.</span>

<span dir="rtl">הראשונה היא "הורשת העונש", כלומר, אדם חוטא ואת העונש
מקבלים בניו או נכדיו. תפיסה זו אנחנו מוצאים כבר בספר שמות, ואפילו בעשרת
הדברות.:</span>

<span dir="rtl"><u>ספר שמות פרק כ (עשרת הדברות)</u></span>

<span dir="ltr"></span><span dir="rtl">(ה) לֹא תִשְׁתַּחֲוֶה לָהֶם וְלֹא תָעָבְדֵם כִּי
אָנֹכִי יְהֹוָה אֱלֹהֶיךָ אֵל קַנָּא פֹּקֵד עֲוֹן אָבֹת עַל בָּנִים עַל שִׁלֵּשִׁים וְעַל רִבֵּעִים
לְשׂנְאָי:</span>

<span dir="ltr"></span><span dir="rtl">(ו) וְעֹשֶׂה חֶסֶד לַאֲלָפִים לְאֹהֲבַי וּלְשֹׁמְרֵי
מִצְוֹתָי:</span>

<span dir="ltr"></span>

<span dir="rtl">הגישה השנייה היא "איש בחטאו ימות". את שתי הגישות ניתן
למצוא בספר דברים:</span>

<span dir="rtl"><u>ספר דברים פרק ה (חזרה על עשרת הדברות, המשפט
האלוהי)</u></span>

<span dir="ltr"></span><span dir="rtl">(ט) לֹא תִשְׁתַּחֲוֶה לָהֶם וְלֹא תָעָבְדֵם כִּי
אָנֹכִי יְהֹוָה אֱלֹהֶיךָ אֵל קַנָּא פֹּקֵד עֲוֹן אָבוֹת עַל בָּנִים וְעַל שִׁלֵּשִׁים וְעַל רִבֵּעִים
לְשׂנְאָי:</span>

<span dir="ltr"></span><span dir="rtl">(י) וְעֹשֶׂה חֶסֶד לַאֲלָפִים לְאֹהֲבַי וּלְשֹׁמְרֵי
מִצְוֹתָי:</span>

<span dir="ltr"></span>

<span dir="rtl"><u>ספר דברים פרק כד (במסגרת חוקי המשפט
האנושי).</u></span>

<span dir="ltr"></span><span dir="rtl">(טז) לֹא יוּמְתוּ אָבוֹת עַל בָּנִים וּבָנִים
לֹא יוּמְתוּ עַל אָבוֹת אִישׁ בְּחֶטְאוֹ יוּמָתוּ:</span>

<span dir="rtl">קיצוני בנושא הגמול הישיר הוא הנביא יחזקאל, אחרון הנביאים
"הגדולים", שניבא בבבל בתקופת גלות בבל.</span>

<span dir="ltr"></span>

<span dir="rtl"><u>ספר יחזקאל פרק יח</u></span>

<span dir="ltr"></span><span dir="rtl">(ב) מַה לָּכֶם אַתֶּם מֹשְׁלִים אֶת הַמָּשָׁל הַזֶּה
עַל אַדְמַת יִשְׂרָאֵל לֵאמֹר אָבוֹת יֹאכְלוּ בֹסֶר וְשִׁנֵּי הַבָּנִים תִּקְהֶינָה:</span>

<span dir="ltr"></span><span dir="rtl">(ג) חַי אָנִי נְאֻם אֲדֹנָי יֱהֹוִה אִם יִהְיֶה
לָכֶם עוֹד מְשֹׁל הַמָּשָׁל הַזֶּה בְּיִשְׂרָאֵל:</span>

<span dir="ltr"></span><span dir="rtl">(ד) הֵן כָּל הַנְּפָשׁוֹת לִי הֵנָּה כְּנֶפֶשׁ הָאָב
וּכְנֶפֶשׁ הַבֵּן לִי הֵנָּה הַנֶּפֶשׁ הַחֹטֵאת הִיא תָמוּת</span><span dir="ltr">:</span>

<span dir="ltr">.....</span>

<span dir="ltr"></span><span dir="rtl">(יט) וַאֲמַרְתֶּם מַדֻּעַ לֹא נָשָׂא הַבֵּן בַּעֲוֹן
הָאָב? וְהַבֵּן מִשְׁפָּט וּצְדָקָה עָשָׂה אֵת כָּל חֻקּוֹתַי שָׁמַר וַיַּעֲשֶׂה אֹתָם, חָיֹה יִחְיֶה:</span>

<span dir="ltr"></span><span dir="rtl">(כ) הַנֶּפֶשׁ הַחֹטֵאת הִיא תָמוּת בֵּן לֹא יִשָּׂא
בַּעֲוֹן הָאָב וְאָב לֹא יִשָּׂא בַּעֲוֹן הַבֵּן. צִדְקַת הַצַּדִּיק עָלָיו תִּהְיֶה וְרִשְׁעַת הָרָשָׁע עָלָיו
תִּהְיֶה:</span>

<span dir="rtl">אפשר למצוא טענה זו גם אצל ירמיהו לפניו.</span>

<span dir="rtl">בכלל, שתי הגישות מצויות במקביל בכל התנ"ך, כאשר בדרך כלל
דווקא המשפט האלוהי מאפשר הורשת העונש, ולכן יחזקאל מדגיש מאוד את
ההיפך.</span>

<span dir="ltr"></span>

<span dir="rtl">גישה שלישית, אינה נמצאת בתנ"ך, אך מתפתחת בתרבות חז"ל,
כנראה מסוף ימי הבית השני, היא תפיסת הגמול לאחר המוות, כלומר, העולם הבא,
גן עדן וגיהנום בכל מיני גירסאות. זו הגירסה היחידה שיכולה לעמוד גם בתחושת
הצדק הטבעי, לפיו רק החוטא ייענש, וגם במבט ריאלי על המציאות. אבל צריך
להאמין...</span>

<span dir="rtl">ספר "דברי הימים" עדיין אינו נוקט בגישה השלישית (אולי
מפני שהיא מגיעה מהלניזם המאוחר יותר), והוא מנסה להתאים את סקירתו
ההיסטורית לתפיסה השנייה, לפי העונש מוטל רק על החוטא עצמו, ולשם כך הוא
מתקן את ספרי שמואל ומלכים (או באמת מוצא מקורות המתאימים להשקפתו ושאינם
בידינו).</span>

<span dir="ltr"></span>

<span dir="rtl">הנה כמה דוגמאות:</span>

<span dir="rtl">המלך שאול, אמנם נחשב חוטא כבר בספר שמואל, אך מותו במלחמת
הגלבוע מתואר שם בצורה ריאלית. ספר “דברי הימים” מוסיף את מוסרו:</span>

<span dir="rtl"><u>ספר “דברי הימים” א פרק י</u></span>

<span dir="ltr"></span><span dir="rtl">(יג) וַיָּמָת שָׁאוּל בְּמַעֲלוֹ אֲשֶׁר מָעַל
בַּיהֹוָה עַל דְּבַר יְהֹוָה אֲשֶׁר לֹא שָׁמָר וְגַם לִשְׁאוֹל בָּאוֹב לִדְרוֹשׁ:</span>

<span dir="ltr"></span><span dir="rtl">(יד) וְלֹא דָרַשׁ בַּיהֹוָה וַיְמִיתֵהוּ וַיַּסֵּב
אֶת הַמְּלוּכָה לְדָוִיד בֶּן יִשָׁי:</span>

<span dir="ltr"></span>

<span dir="rtl">הזכרנו כבר שבספר מלכים, שלמה חוטא אך העונש מוטל על
בנו:</span>

<span dir="rtl"><u>ספר מלכים א פרק יא</u></span>

<span dir="ltr"></span><span dir="rtl">(יא) וַיֹּאמֶר יְהֹוָה לִשְׁלֹמֹה יַעַן אֲשֶׁר
הָיְתָה זֹּאת עִמָּךְ וְלֹא שָׁמַרְתָּ בְּרִיתִי וְחֻקֹּתַי אֲשֶׁר צִוִּיתִי עָלֶיךָ קָרֹעַ אֶקְרַע אֶת הַמַּמְלָכָה
מֵעָלֶיךָ וּנְתַתִּיהָ לְעַבְדֶּךָ:</span>

<span dir="ltr"></span><span dir="rtl">(יב</span><span dir="ltr"></span><span dir="rtl">)
אַךְ בְּיָמֶיךָ לֹא אֶעֱשֶׂנָּה לְמַעַן דָּוִד אָבִיךָ מִיַּד בִּנְךָ
אֶקְרָעֶנָּה:</span><span dir="ltr"></span>

<span dir="ltr"></span>

<span dir="rtl">ספר "דברי הימים" משמיט לחלוטין קטע זה ואת חטאיו של שלמה
בכלל, ותולה את פילוג הממלכה רק בסיפור רחבעם ויהירותו.</span>

<span dir="ltr"></span>

<span dir="rtl">בעיה תיאולוגית קשה יש לסופרי התנ"ך עם המלך מנשה.</span>

<span dir="rtl">הוא מוצג כאחד הגרועים במלכי יהודה, אך מלך חמישים וחמש
שנה ומת בשלום.</span>

<span dir="rtl">והנה "הגמול" של ספר מלכים:</span>

<span dir="ltr"></span>

<span dir="rtl"><u>ספר מלכים ב פרק כא</u></span>

<span dir="ltr"></span><span dir="rtl">(י) וַיְדַבֵּר יְהֹוָה בְּיַד עֲבָדָיו הַנְּבִיאִים
לֵאמֹר:</span>

<span dir="ltr"></span><span dir="rtl">(יא) יַעַן אֲשֶׁר עָשָׂה מְנַשֶּׁה מֶלֶךְ יְהוּדָה
הַתֹּעֵבוֹת הָאֵלֶּה הֵרַע מִכֹּל אֲשֶׁר עָשׂוּ הָאֱמֹרִי אֲשֶׁר לְפָנָיו וַיַּחֲטִא גַם אֶת יְהוּדָה
בְּגִלּוּלָיו:</span>

<span dir="ltr"></span><span dir="rtl">(יב) לָכֵן כֹּה אָמַר יְהֹוָה אֱלֹהֵי יִשְׂרָאֵל
הִנְנִי מֵבִיא רָעָה עַל יְרוּשָׁלַם וִיהוּדָה אֲשֶׁר כָּל שֹׁמְעָהּ תִּצַּלְנָה שְׁתֵּי אָזְנָיו:</span>

<span dir="ltr"></span><span dir="rtl">(יג) וְנָטִיתִי עַל יְרוּשָׁלַם אֵת קַו שֹׁמְרוֹן
וְאֶת מִשְׁקֹלֶת בֵּית אַחְאָב וּמָחִיתִי אֶת יְרוּשָׁלַם כַּאֲשֶׁר יִמְחֶה אֶת הַצַּלַּחַת מָחָה וְהָפַךְ עַל
פָּנֶיהָ:</span>

<span dir="ltr"></span><span dir="rtl">(יד) וְנָטַשְׁתִּי אֵת שְׁאֵרִית נַחֲלָתִי וּנְתַתִּים
בְּיַד אֹיְבֵיהֶם וְהָיוּ לְבַז וְלִמְשִׁסָּה לְכָל אֹיְבֵיהֶם:</span>

<span dir="ltr"></span>

<span dir="rtl">אפשר לומר, שמנשה החטיא את העם וגם העם חטא, אבל העונש
יבוא בדורות הבאים, ובוודאי הוא עצמו לא נענש.</span>

<span dir="ltr"></span>

<span dir="rtl">מה עושה ספר "דברי הימים"? מוסיף סיפור שלא ידוע לנו מספר
מלכים ומכל מקור אחר:</span>

<span dir="rtl"><u>ספר “דברי הימים” ב פרק לג</u></span>

<span dir="ltr"></span><span dir="rtl">(י) וַיְדַבֵּר יְהֹוָה אֶל מְנַשֶּׁה וְאֶל עַמּוֹ
וְלֹא הִקְשִׁיבוּ:</span>

<span dir="ltr"></span><span dir="rtl">(יא) וַיָּבֵא יְהֹוָה עֲלֵיהֶם אֶת שָׂרֵי הַצָּבָא
אֲשֶׁר לְמֶלֶךְ אַשּׁוּר וַיִּלְכְּדוּ אֶת מְנַשֶּׁה בַּחֹחִים וַיַּאַסְרֻהוּ בַּנְחֻשְׁתַּיִם וַיּוֹלִיכֻהוּ בָּבֶלָה:</span>

<span dir="ltr"></span><span dir="rtl">(יב) וּכְהָצֵר לוֹ חִלָּה אֶת פְּנֵי יְהֹוָה
אֱלֹהָיו וַיִּכָּנַע מְאֹד מִלִּפְנֵי אֱלֹהֵי אֲבֹתָיו</span><span dir="ltr">:</span>

<span dir="ltr"></span><span dir="rtl">\[חזר בתשובה, הרשע\]</span>

<span dir="ltr"></span><span dir="rtl">(יג) וַיִּתְפַּלֵּל אֵלָיו וַיֵּעָתֶר לוֹ וַיִּשְׁמַע
תְּחִנָּתוֹ וַיְשִׁיבֵהוּ יְרוּשָׁלִַם לְמַלְכוּתוֹ וַיֵּדַע מְנַשֶּׁה כִּי יְהֹוָה הוּא הָאֱלֹהִים:</span>

<span dir="ltr">.....</span>

<span dir="ltr"></span><span dir="rtl">(טו) וַיָּסַר אֶת אֱלֹהֵי הַנֵּכָר וְאֶת הַסֶּמֶל
מִבֵּית יְהֹוָה</span><span dir="ltr"></span> <span dir="rtl">וְכָל הַמִּזְבְּחוֹת אֲשֶׁר
בָּנָה בְּהַר בֵּית יְהֹוָה וּבִירוּשָׁלִָם וַיַּשְׁלֵךְ חוּצָה לָעִיר:</span>

<span dir="rtl">מנשה נענש, הפך צדיק, וגורלו הותאם לצדקתו.</span>

<span dir="ltr"></span>

<span dir="rtl">הנה תפיסתו של ספר מלכים, לגבי אחאב החוטא הגדול:</span>

<span dir="rtl"><u>ספר מלכים א פרק כא</u></span>

<span dir="ltr"></span><span dir="rtl">(כז) וַיְהִי כִשְׁמֹעַ אַחְאָב אֶת הַדְּבָרִים
הָאֵלֶּה וַיִּקְרַע בְּגָדָיו וַיָּשֶׂם שַׂק עַל בְּשָׂרוֹ וַיָּצוֹם וַיִּשְׁכַּב בַּשָּׂק וַיְהַלֵּךְ אַט:</span>

<span dir="ltr"></span><span dir="rtl">(כח) וַיְהִי דְּבַר יְהֹוָה אֶל אֵלִיָּהוּ הַתִּשְׁבִּי
לֵאמֹר:</span>

<span dir="ltr"></span><span dir="rtl">(כט) הֲרָאִיתָ כִּי נִכְנַע אַחְאָב מִלְּפָנָי יַעַן
כִּי נִכְנַע מִפָּנַי לֹא אָבִיא הָרָעָה בְּיָמָיו בִּימֵי בְנוֹ אָבִיא הָרָעָה עַל בֵּיתוֹ:</span>

<span dir="rtl">במלכים, למרות שהוא חטא וחזר בתשובה, העונש יבוא על
בנו.</span>

<span dir="rtl">הסיפור לא מופיע ב"דברי הימים", אבל ההתייחסות לממלכת
ישראל בכלל כמעט ואינה קיימת, מלבד אם קיימים קשרים בין שתי
הממלכות.</span>

<span dir="ltr"></span>

<span dir="rtl">בעיה הפוכה לזו של מנשה קיימת עם המלך יאשיהו. אין כמותו
צדיק, אבל הוא נרצח על ידי פרעה נכו במגידו, לאחר שמלך שלושים ואחת
שנים.</span>

<span dir="rtl">ספר מלכים מוריש את העונש:</span>

<span dir="rtl"><u>ספר מלכים ב פרק כג</u></span>

<span dir="ltr">(</span><span dir="rtl">כה) וְכָמֹהוּ לֹא הָיָה לְפָנָיו מֶלֶךְ אֲשֶׁר
שָׁב אֶל יְהֹוָה בְּכָל לְבָבוֹ וּבְכָל נַפְשׁוֹ וּבְכָל מְאֹדוֹ כְּכֹל תּוֹרַת מֹשֶׁה וְאַחֲרָיו לֹא קָם
כָּמֹהוּ:</span>

<span dir="ltr"></span><span dir="rtl">(כו) אַךְ לֹא שָׁב יְהֹוָה מֵחֲרוֹן אַפּוֹ
הַגָּדוֹל אֲשֶׁר חָרָה אַפּוֹ בִּיהוּדָה עַל כָּל הַכְּעָסִים אֲשֶׁר הִכְעִיסוֹ מְנַשֶּׁה:</span>

<span dir="ltr"></span><span dir="rtl">(כז) וַיֹּאמֶר יְהֹוָה גַּם אֶת יְהוּדָה אָסִיר
מֵעַל פָּנַי כַּאֲשֶׁר הֲסִרֹתִי אֶת יִשְׂרָאֵל וּמָאַסְתִּי אֶת הָעִיר הַזֹּאת אֲשֶׁר בָּחַרְתִּי אֶת יְרוּשָׁלַם וְאֶת
הַבַּיִת אֲשֶׁר אָמַרְתִּי יִהְיֶה שְׁמִי שָׁם:</span>

<span dir="ltr">....</span>

<span dir="ltr"></span><span dir="rtl">(כט) בְּיָמָיו עָלָה פַרְעֹה נְכֹה מֶלֶךְ מִצְרַיִם
עַל מֶלֶךְ אַשּׁוּר עַל נְהַר פְּרָת וַיֵּלֶךְ הַמֶּלֶךְ יֹאשִׁיָּהוּ לִקְרָאתוֹ וַיְמִיתֵהוּ בִּמְגִדּוֹ כִּרְאֹתוֹ
אֹתוֹ:</span>

<span dir="rtl">עונש על קודמיו שהכעיסו את ה'? או מציאות התלושה משכר
ועונש?</span>

<span dir="ltr"></span>

<span dir="rtl">לסופר “דברי הימים” יש הערה מבהירה. יאשיהו נענש על
חטא.</span>

<span dir="rtl"><u>ספר “דברי הימים” ב פרק לה</u></span>

<span dir="ltr"></span><span dir="rtl">(כ) אַחֲרֵי כָל זֹאת אֲשֶׁר הֵכִין יֹאשִׁיָּהוּ
אֶת הַבַּיִת, עָלָה נְכוֹ מֶלֶךְ מִצְרַיִם לְהִלָּחֵם בְּכַרְכְּמִישׁ עַל פְּרָת וַיֵּצֵא לִקְרָאתוֹ
יֹאשִׁיָּהוּ:</span>

<span dir="ltr"></span><span dir="rtl">(כא) וַיִּשְׁלַח אֵלָיו מַלְאָכִים לֵאמֹר מַה לִּי
וָלָךְ מֶלֶךְ יְהוּדָה לֹא עָלֶיךָ אַתָּה הַיּוֹם כִּי אֶל בֵּית מִלְחַמְתִּי וֵאלֹהִים אָמַר לְבַהֲלֵנִי, חֲדַל
לְךָ מֵאֱלֹהִים אֲשֶׁר עִמִּי וְאַל יַשְׁחִיתֶךָ:</span>

<span dir="ltr"></span><span dir="rtl">(כב) וְלֹא הֵסֵב יֹאשִׁיָּהוּ פָנָיו מִמֶּנּוּ כִּי
לְהִלָּחֶם בּוֹ הִתְחַפֵּשׂ וְלֹא שָׁמַע אֶל דִּבְרֵי נְכוֹ מִפִּי
אֱלֹהִים</span><span dir="ltr"></span> <span dir="rtl">וַיָּבֹא לְהִלָּחֵם בְּבִקְעַת
מְגִדּוֹ:</span>

<span dir="ltr"></span><span dir="rtl">(כג) וַיֹּרוּ הַיֹּרִים לַמֶּלֶךְ יֹאשִׁיָּהוּ וַיֹּאמֶר
הַמֶּלֶךְ לַעֲבָדָיו הַעֲבִירוּנִי כִּי הָחֳלֵיתִי מְאֹד:</span>

<span dir="ltr"></span><span dir="rtl">(כד) וַיַּעֲבִירֻהוּ עֲבָדָיו מִן הַמֶּרְכָּבָה
וַיַּרְכִּיבֻהוּ עַל רֶכֶב הַמִּשְׁנֶה אֲשֶׁר לוֹ וַיּוֹלִיכֻהוּ יְרוּשָׁלִַם וַיָּמָת וַיִּקָּבֵר בְּקִבְרוֹת אֲבֹתָיו וְכָל
יְהוּדָה וִירוּשָׁלִַם מִתְאַבְּלִים עַל יֹאשִׁיָּהוּ:</span>

<span dir="rtl">גם צדיק כמו יאשיהו חייב לשמוע לדברי אלוהים, אפילו הם
באים מפיו של פרעה. אבל הוא לא נענש על חטא אבותיו אלא על חטאו.</span>

<span dir="ltr"></span>

<span dir="rtl"><u>המרכז הדתי בירושלים</u></span>

<span dir="rtl">ספר “דברי הימים” מדגיש את חשיבות בית המקדש בירושלים, עדי
כדי כך, שהוא מעדיף את בחירת ה' בירושלים ובמקדש, על פני מעמד הר סיני. הוא
גם קושר את בית המקדש בירושלים ואת סדריו, לדוד המלך (למרות שדוד לא בנה
אותו, אך תכנן אותו לפי ספר זה).</span>

<span dir="rtl">הנה קטעים מנאום שלמה, בטקס חנוכת בית המקדש לפי ספר
מלכים:</span>

<span dir="rtl"><u>ספר מלכים א פרק ח נשים לב לדגש על יציאת
מצרים</u></span>

<span dir="ltr"></span><span dir="rtl">(טז) מִן הַיּוֹם אֲשֶׁר הוֹצֵאתִי אֶת עַמִּי אֶת
יִשְׂרָאֵל מִמִּצְרַיִם</span><span dir="ltr"></span> <span dir="rtl">לֹא בָחַרְתִּי בְעִיר
מִכֹּל שִׁבְטֵי יִשְׂרָאֵל לִבְנוֹת בַּיִת לִהְיוֹת שְׁמִי שָׁם וָאֶבְחַר בְּדָוִד לִהְיוֹת עַל עַמִּי
יִשְׂרָאֵל:</span>

<span dir="ltr"></span><span dir="rtl">(יז) וַיְהִי עִם לְבַב דָּוִד אָבִי לִבְנוֹת
בַּיִת לְשֵׁם יְהֹוָה אֱלֹהֵי יִשְׂרָאֵל:</span>

<span dir="ltr">.....</span>

<span dir="ltr"></span><span dir="rtl">(כ) וַיָּקֶם יְהֹוָה אֶת דְּבָרוֹ אֲשֶׁר דִּבֵּר
וָאָקֻם תַּחַת דָּוִד אָבִי וָאֵשֵׁב עַל כִּסֵּא יִשְׂרָאֵל כַּאֲשֶׁר דִּבֶּר יְהֹוָה וָאֶבְנֶה הַבַּיִת לְשֵׁם יְהֹוָה
אֱלֹהֵי יִשְׂרָאֵל:</span>

<span dir="ltr"></span><span dir="rtl">(כא) וָאָשִׂם שָׁם מָקוֹם לָאָרוֹן אֲשֶׁר שָׁם
בְּרִית יְהֹוָה אֲשֶׁר כָּרַת עִם אֲבֹתֵינוּ בְּהוֹצִיאוֹ אֹתָם מֵאֶרֶץ מִצְרָיִם:</span>

<span dir="ltr">.......</span>

<span dir="ltr"></span><span dir="rtl">(נ) וְסָלַחְתָּ לְעַמְּךָ אֲשֶׁר חָטְאוּ לָךְ וּלְכָל
פִּשְׁעֵיהֶם אֲשֶׁר פָּשְׁעוּ בָךְ וּנְתַתָּם לְרַחֲמִים לִפְנֵי שֹׁבֵיהֶם וְרִחֲמוּם:</span>

<span dir="ltr"></span><span dir="rtl">(נא) כִּי עַמְּךָ וְנַחֲלָתְךָ הֵם אֲשֶׁר הוֹצֵאתָ
מִמִּצְרַיִם מִתּוֹךְ כּוּר הַבַּרְזֶל</span><span dir="ltr">:</span>

<span dir="ltr"></span><span dir="rtl">(נב) לִהְיוֹת עֵינֶיךָ פְתֻחוֹת אֶל תְּחִנַּת
עַבְדְּךָ וְאֶל תְּחִנַּת עַמְּךָ יִשְׂרָאֵל לִשְׁמֹעַ אֲלֵיהֶם בְּכֹל קָרְאָם אֵלֶיךָ:</span>

<span dir="ltr"></span><span dir="rtl">(נג) כִּי אַתָּה הִבְדַּלְתָּם לְךָ לְנַחֲלָה מִכֹּל
עַמֵּי הָאָרֶץ כַּאֲשֶׁר דִּבַּרְתָּ בְּיַד מֹשֶׁה עַבְדֶּךָ בְּהוֹצִיאֲךָ אֶת אֲבֹתֵינוּ מִמִּצְרַיִם אֲדֹנָי
יֱהֹוִה:</span>

<span dir="rtl">ארבע פעמים נזכרת יציאת מצרים בנאום.</span>

<span dir="rtl">ובספר דברי הימים, נאום דומה, אבל אחר:</span>

<span dir="rtl"><u>ספר “דברי הימים” ב פרק ו</u></span>

<span dir="ltr"></span><span dir="rtl">(ג) וַיַּסֵּב הַמֶּלֶךְ אֶת פָּנָיו וַיְבָרֶךְ אֵת כָּל
קְהַל יִשְׂרָאֵל וְכָל קְהַל יִשְׂרָאֵל עוֹמֵד:</span>

<span dir="ltr"></span><span dir="rtl">(ד) וַיֹּאמֶר בָּרוּךְ יְהֹוָה אֱלֹהֵי יִשְׂרָאֵל
אֲשֶׁר דִבֶּר בְּפִיו אֵת דָּוִיד אָבִי וּבְיָדָיו מִלֵּא לֵאמֹר:</span>

<span dir="ltr"></span><span dir="rtl">(ה) מִן הַיּוֹם</span>
<span dir="ltr"></span><span dir="rtl">אֲשֶׁר הוֹצֵאתִי אֶת עַמִּי מֵאֶרֶץ
מִצְרַיִם</span> <span dir="ltr"></span><span dir="rtl">\[תזכורת יחידה, ורק
כתאריך\]</span><span dir="ltr"></span> <span dir="rtl">לֹא בָחַרְתִּי בְעִיר מִכֹּל
שִׁבְטֵי יִשְׂרָאֵל לִבְנוֹת בַּיִת לִהְיוֹת שְׁמִי שָׁם וְלֹא בָחַרְתִּי בְאִישׁ לִהְיוֹת נָגִיד עַל עַמִּי
יִשְׂרָאֵל:</span>

<span dir="ltr"></span><span dir="rtl">(ו) וָאֶבְחַר בִּירוּשָׁלִַם לִהְיוֹת שְׁמִי שָׁם
וָאֶבְחַר בְּדָוִיד לִהְיוֹת עַל עַמִּי יִשְׂרָאֵל:</span>

<span dir="ltr"></span><span dir="rtl">\[עד כאן דומה למדי, אך נוספה
ירושלים\]</span>

<span dir="ltr">...</span>

<span dir="ltr"></span><span dir="rtl">(י) וַיָּקֶם יְהֹוָה אֶת דְּבָרוֹ אֲשֶׁר דִּבֵּר
וָאָקוּם תַּחַת דָּוִיד אָבִי וָאֵשֵׁב עַל כִּסֵּא יִשְׂרָאֵל כַּאֲשֶׁר דִּבֶּר יְהֹוָה וָאֶבְנֶה הַבַּיִת לְשֵׁם יְהֹוָה
אֱלֹהֵי יִשְׂרָאֵל:</span>

<span dir="ltr"></span><span dir="rtl">(יא) וָאָשִׂים שָׁם אֶת הָאָרוֹן אֲשֶׁר שָׁם
בְּרִית יְהֹוָה אֲשֶׁר כָּרַת עִם בְּנֵי יִשְׂרָאֵל</span><span dir="ltr">:</span>
<span dir="rtl">\[הושמט המקום, "בהוציאו אותם מארץ מצרים"\].</span>

<span dir="ltr">......</span>

<span dir="ltr"></span><span dir="rtl">(יד) וַיֹּאמַר יְהֹוָה אֱלֹהֵי יִשְׂרָאֵל אֵין
כָּמוֹךָ אֱלֹהִים בַּשָּׁמַיִם וּבָאָרֶץ שֹׁמֵר הַבְּרִית וְהַחֶסֶד לַעֲבָדֶיךָ הַהֹלְכִים לְפָנֶיךָ בְּכָל
לִבָּם:</span>

<span dir="ltr"></span><span dir="rtl">(טו) אֲשֶׁר שָׁמַרְתָּ לְעַבְדְּךָ דָּוִיד אָבִי אֵת
אֲשֶׁר דִּבַּרְתָּ לוֹ וַתְּדַבֵּר בְּפִיךָ וּבְיָדְךָ מִלֵּאתָ כַּיּוֹם הַזֶּה:</span>

<span dir="ltr"></span><span dir="rtl">(טז) וְעַתָּה יְהֹוָה אֱלֹהֵי יִשְׂרָאֵל שְׁמֹר
לְעַבְדְּךָ דָוִיד אָבִי אֵת אֲשֶׁר דִּבַּרְתָּ לּוֹ לֵאמֹר לֹא יִכָּרֵת לְךָ אִישׁ מִלְּפָנַי יוֹשֵׁב עַל כִּסֵּא
יִשְׂרָאֵל רַק אִם יִשְׁמְרוּ בָנֶיךָ אֶת דַּרְכָּם לָלֶכֶת בְּתוֹרָתִי כַּאֲשֶׁר הָלַכְתָּ לְפָנָי:</span>

<span dir="ltr"></span><span dir="rtl">(יז) וְעַתָּה יְהֹוָה אֱלֹהֵי יִשְׂרָאֵל יֵאָמֵן
דְּבָרְךָ אֲשֶׁר דִּבַּרְתָּ לְעַבְדְּךָ לְדָוִיד</span><span dir="ltr">:</span>

<span dir="rtl">אין יותר מצרים, במקומה, ובמקום "עמך" יש הרבה
"דויד"....</span>

<span dir="ltr"></span>

<span dir="rtl">בהמשך יש דמיון רב בין הנאומים.</span>

<span dir="rtl">אבל בקטעים אלה נראה שנעלמה,כמעט, יציאת מצרים, והוחלפה
בבחירת ירושלים ובית דוד.</span>

<span dir="rtl">אפילו "לָאָרוֹן אֲשֶׁר שָׁם בְּרִית יְהֹוָה אֲשֶׁר כָּרַת עִם אֲבֹתֵינוּ בְּהוֹצִיאוֹ
אֹתָם מֵאֶרֶץ מִצְרָיִם" הוחלף עם "הָאָרוֹן אֲשֶׁר שָׁם בְּרִית יְהֹוָה אֲשֶׁר כָּרַת עִם בְּנֵי
יִשְׂרָאֵל:"</span>

<span dir="rtl">בכלל, יציאת מצרים, זוכה להתייחסות דלה בספר "דברי הימים"
לעומת מרכזיותה ברוב ספרי התנ"ך.</span>

<span dir="ltr"></span>

<span dir="rtl">הצגנו כאן, את הבדלי המגמה העיקריים בין ספר "דברי הימים"
לספרים המקבילים "שמואל" ו"מלכים".</span>

<span dir="rtl">תורת הגמול בחיי האדם, לא דרך צאצאיו, ובוודאי טרם האמונות
בחיים אחרי המוות.</span>

<span dir="rtl">לשם כך תיקונים בסיפורי המלכים השונים להתאמת גורלם
לחטאיהם.</span>

<span dir="rtl">בפרט, דוד ושלמה יוצאים טהורים כמעט, וההבטחה האלוהית
לזכאותם על המלוכה לנצח, מודגשת שוב ושוב.</span>

<span dir="rtl">המחקרים מראים עוד הבדלים משמעותיים.</span>

<span dir="rtl">לא התייחסנו לפרקים ארוכים העוסקים בגניאולוגיה.</span>

<span dir="rtl">כאמור, ניתן לראות את ספרי התנ"ך, גם "שמואל" ו"מלכים" וגם
"דברי הימים" כמסתמכים על ספרות קודמת שאינה בידינו, וכל עורך בוחר את
המתאים לו אידיאולוגית, ואפשר לראות את "דברי הימים" כמשכתב את הקודמים לו
לפי תפיסתו שלו.</span>

<span dir="rtl">כך או כך, יש לנו מקרה יחיד, בתנ"ך עצמו , כאשר ספר אחד
סותר את הספרים הקודמים לו, בגישות שונות להיסטוריה.</span>

<span dir="rtl">יפה עשו חז"ל שהכניסו את כל הספרים הללו למקרא, וחבל שלא
הכניסו יותר.</span>

<span dir="ltr"></span>
