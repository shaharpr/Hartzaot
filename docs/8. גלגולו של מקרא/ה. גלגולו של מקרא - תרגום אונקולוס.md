<span dir="rtl"><u>גלגולו של מקרא – תרגום אונקלוס</u></span>

<span dir="rtl">ידוע לכל שהשפה העברית עברה התפתחויות משמעותיות במשך
הדורות.</span>

<span dir="rtl">בפרט, ההבדלים בין שפת המקרא ובין שפת המשנה והמדרשים
(לשון חכמים) הם גדולים ביותר (ושפתנו היום, כמובן, התרחקה משתיהן).</span>

<span dir="rtl">דוגמא:</span>

<span dir="rtl">שפת המקרא: "ויאמר אלוהים יהי אור, ויהי אור"</span>

<span dir="rtl">שפת המדרשים: "משל למלך שבקש לבנות פלטין והיה אותו מקום
אפל, מה עשה? הדליק נרות ופנסין לידע היאך הוא קובע תימליוסים, כך האורה
נבראת תחלה"</span>

<span dir="rtl">קרוב לוודאי שאחת ההשפעות הגדולות על השפה הכתובה, שהרי
היא זו שהגיעה לידינו, היא השפה המדוברת. ומתברר, כמו שהשפה המדוברת ביהדות
מצרים בימי הבית השני הייתה יוונית, כך השפה המדוברת בארץ ישראל בימי הבית
השני, ובעיקר בסופו ולאחר החורבן, הופכת מעברית לארמית מערבית.</span>

<span dir="rtl">הארמית הייתה השפה הבינלאומית עוד מימי האימפריה האשורית
במאה השמינית לפנה"ס.</span>

<span dir="rtl">הנה כך אנו קוראים בתיאור מצור סנחריב בימי חזקיהו:</span>

<span dir="rtl"><u>ספר מלכים ב פרק יח</u></span>

<span dir="rtl">(כו) וַיֹּאמֶר אֶלְיָקִים בֶּן חִלְקִיָּהוּ וְשֶׁבְנָה וְיוֹאָח אֶל רַבְשָׁקֵה דַּבֶּר נָא
אֶל עֲבָדֶיךָ **אֲרָמִית** כִּי שֹׁמְעִים אֲנָחְנוּ וְאַל תְּדַבֵּר עִמָּנוּ **יְהוּדִית** בְּאָזְנֵי הָעָם אֲשֶׁר
עַל הַחֹמָה:</span>

<span dir="rtl">כלומר, אנחנו הפקידים, מבינים ארמית, העם מדבר
"יהודית".</span>

<span dir="rtl">השפה הארמית המשיכה להיות שפת המזרח התיכון, באימפריות
האשורית, הבבלית והפרסית, מתקופה זו של המאה השמינית לפנה"ס ואולי קודם,
ועד סוף התקופה הפרסית במאה הרביעית לפנה"ס.</span>

<span dir="rtl">ברור שבמשך מאות שנים אלו, שגלות בבל בתוכן, הפכה שפה זו
לנפוצה יותר ויותר, ו"העם" כבר דיבר בה, ולא ב"יהודית".</span>

<span dir="rtl"><u>הנה מה שכותבת על הנושא הויקיפדיה</u></span>

<span dir="rtl">כיבוש המזרח התיכון על ידי [אלכסנדר
הגדול](https://he.wikipedia.org/wiki/%D7%90%D7%9C%D7%9B%D7%A1%D7%A0%D7%93%D7%A8_%D7%94%D7%92%D7%93%D7%95%D7%9C)</span> <span dir="rtl">מ-331
לפנה"ס הפך מאות שנים של שליטה מסופוטמית והוביל לעליית השפה
ה[יוונית](https://he.wikipedia.org/wiki/%D7%99%D7%95%D7%95%D7%A0%D7%99%D7%AA),
שהפכה לשפה השלטת בכל [האימפריה
הסלאוקית](https://he.wikipedia.org/wiki/%D7%94%D7%9E%D7%9E%D7%9C%D7%9B%D7%94_%D7%94%D7%A1%D7%9C%D7%90%D7%95%D7%A7%D7%99%D7%AA),אך
כיסים משמעותיים של התנגדות דוברת ארמית נשארו</span>.

[<span dir="rtl">יהודה</span>](https://he.wikipedia.org/wiki/%D7%99%D7%94%D7%95%D7%93%D7%94_(%D7%97%D7%91%D7%9C_%D7%90%D7%A8%D7%A5)) <span dir="rtl">הייתה
אחד המקומות שבהם **הארמית נותרה דומיננטית**, והשימוש בה נמשך גם בקרב
יהודי בבל. השמדת השלטון הפרסי והחלפתו בשלטון היווני סייעו לירידה הסופית
של העברית לשולי החברה היהודית. **כתבים מהתקופות
הסלאוקית [והחשמונאית](https://he.wikipedia.org/wiki/%D7%97%D7%A9%D7%9E%D7%95%D7%A0%D7%90%D7%99%D7%9D)**</span>** <span dir="rtl">מלמדים
על ההשתלטות המוחלטת של הארמית כשפת העם היהודי.</span>**
<span dir="rtl">לעומת זאת, העברית הייתה [לשון
הקודש](https://he.wikipedia.org/wiki/%D7%9C%D7%A9%D7%95%D7%9F_%D7%94%D7%A7%D7%95%D7%93%D7%A9).
העדות המוקדמת לתקופת השינוי היא הארמית המקראית של
ספרי [דניאל](https://he.wikipedia.org/wiki/%D7%A1%D7%A4%D7%A8_%D7%93%D7%A0%D7%99%D7%90%D7%9C)</span> [<span dir="rtl">ועזרא</span>](https://he.wikipedia.org/wiki/%D7%A1%D7%A4%D7%A8_%D7%A2%D7%96%D7%A8%D7%90).
<span dir="rtl">מספר מאפיינים עבריים הושאלו לארמית יהודית:
האות [**ה**](https://he.wikipedia.org/wiki/%D7%94)</span> <span dir="rtl">משמשת
לעיתים קרובות
במקום [**א**](https://he.wikipedia.org/wiki/%D7%90)</span> <span dir="rtl">כדי
לסמן מילה-סופית ארוכה ולשון זכר </span>*-
<span dir="rtl">ים</span>*<span dir="rtl"> מחליפה לעיתים קרובות את "אין"
הארמית</span>.

<span dir="rtl">ניבים שונים של השפה הארמית החלו להופיע ב[תקופת
החשמונאים](https://he.wikipedia.org/wiki/%D7%AA%D7%A7%D7%95%D7%A4%D7%AA_%D7%94%D7%97%D7%A9%D7%9E%D7%95%D7%A0%D7%90%D7%99%D7%9D)</span>,
<span dir="rtl">ובמסמכים משפטיים, דתיים ואישיים מופיעים ניבים שונים של
השפה העברית. הניב של בבל, הבסיס לארמית תקנית תחת הפרסים, המשיך להיות
נחשב יותר, וכתביהם של יהודים במזרח זכו להערכה עליונה יותר בגללו. החלוקה
בין ניבים [מערביים (ארמית
גלילית)](https://he.wikipedia.org/wiki/%D7%90%D7%A8%D7%9E%D7%99%D7%AA_%D7%90%D7%A8%D7%A5_%D7%99%D7%A9%D7%A8%D7%90%D7%9C%D7%99%D7%AA)</span> [<span dir="rtl">למזרחיים</span>](https://he.wikipedia.org/wiki/%D7%90%D7%A8%D7%9E%D7%99%D7%AA_%D7%91%D7%91%D7%9C%D7%99%D7%AA) <span dir="rtl">(ארמית
בבלית) בארמית, התפתחה בין קהילות יהודיות שונות.</span>

<span dir="rtl">ואם רוב היהודים דיברו ארמית, ורק אותה אליטה שקוראת
וכותבת את ספרות הקודש הכתובה ידעה עברית, היה צורך בתרגום מעברית לשפת
העם, למעשה היה הכרח.</span>

<span dir="rtl">במצרים נוצר הצורך הזה מוקדם יותר, ומשום כך נוצר תרגום
השבעים ליוונית, להצדקתו נוצרה אגדה, והוא הפך לגיטימי.</span>

<span dir="rtl">בישראל הצורך גבר מאוד כאשר בתי הכנסת החלו למלא את תפקיד
מרכזי בקהילה (מעט לפני החורבן ובוודאי אחריו), וכאשר החל המנהג של קריאה
בתורה בשבתות. יהודים בישראל כבר לא הבינו את שפת התורה.</span>

<span dir="rtl">בבבל הייתה השפה הארמית שלטת לכל אורך התקופה, ובוודאי היה
קיים הצורך הזה, הן ללימוד התורה, והן לתרבות הקהילה.</span>

<span dir="rtl">וכך נוצרו תרגומי התורה לארמית, ואחריהם גם תרגומי הנביאים
והכתובים.</span>

<span dir="rtl"><u>תלמוד בבלי מסכת ברכות דף ח/א</u></span>

<span dir="rtl">אמר רב הונא בר יהודה, אמר רבי אמי. לעולם ישלים אדם
פרשיותיו עם הצבור, **שנים מקרא ואחד תרגום** ואפילו עטרות ודיבון. שכל
המשלים פרשיותיו עם הצבור מאריכין לו ימיו ושנותיו.</span>

<span dir="rtl">והכוונה, שיש לקרוא (בבית הכנסת) פעמיים את הפרשייה, ופעם
אחת לקרוא תרגום, ואפילו אם המילים הם שמות מקומות כמו עטרות
ודיבון.</span>

<span dir="rtl">נראה דווקא מפסוק זה, שהנוהג עדיין לא התקבל כמחייב, מפני
שנדרש פיתוי... ובכל זאת ברור שהתרגום קיים, והתרגום הוא לארמית.</span>

<span dir="rtl">וכן, כדי להצדיק את התרגום, מייחסים את השיטה לעיל, לימים
עברו, לימי עזרא:</span>

<span dir="rtl"><u>תלמוד בבלי מסכת נדרים דף לז/ב</u></span>

<span dir="rtl">הוא דאמר רב איקא בר אבין, אמר רב חננאל, אמר רב. מאי
דכתיב "ויקראו בספר תורת האלהים מפורש ושום שכל ויבינו במקרא?" ויקראו בספר
תורת האלהים, **זה מקרא**. מפורש **זה תרגום**. ושום שכל אלו
הפסוקים.</span>

<span dir="rtl">אבל, חז"ל ידעו, כמו שאנחנו יודעים היום, את הבעיה
בתרגום.</span>

<span dir="rtl">ור' יהודה מבין זאת ומבטא זאת יפה (אמנם לא בענייננו אלא
בנושא קידוש אישה, אבל זה תקף תמיד).</span>

<span dir="rtl"><u>תלמוד בבלי מסכת קידושין דף מט/א</u></span>

<span dir="rtl">והתניא, ר' יהודה אומר: המתרגם פסוק כצורתו, הרי זה בדאי.
והמוסיף עליו, הרי זה מחרף ומגדף.</span>

<span dir="rtl">הערה מבריקה של ר' יהודה, המביעה את חוסר האפשרות לתרגום
"מדוייק".</span>

<span dir="rtl">תרגום מילולי, חוטא לרעיון פעמים רבות, ולכן המתרגם
"בדאי".  
הוספה לתרגום, היא פירוש, שתמיד הוא על פי השקפת המתרגם, ואין להימלט
מהשקפתו האישית, ולכן הוא "מחרף ומגדף". והכוונה שהוא מעז לשנות את רוח
דברי אלוהים, ופוגע ברעיונות האלוהיים.</span>

<span dir="rtl">(המוסלמים עד היום אוסרים לתרגם את הקוראן, למרות
שמיליונים ממאמיניהם אינם מבינים ערבית).</span>

<span dir="rtl">ובכל זאת אין ברירה. ונעשו מספר תרגומים לארמית, בעיקר
לתורה, אך גם לנביאים ולכתובים.</span>

<span dir="rtl">תרגום התורה לארמית הידוע ביותר, והמקובל ביותר, הוא תרגום
אונקלוס.</span>

<span dir="rtl">ולמרות היותו כה מקובל ומפורסם, כמעט כרגיל, איננו יודעים
דבר ברור על מקורו, איננו יודעים מיהו אונקלוס, האם הוא באמת כתב את
התרגום, או רק גירסה שלו, ומתי נכתב התרגום.</span>

<span dir="rtl">כדי לבסס את היתר השימוש בתרגום, נוספות האגדות.</span>

<span dir="rtl">מעניין שבכולן מופיע הצירוף "אונקלוס הַגֵּר", אבל הערפול כה
גדול, עד שלא ברור אם מיוחס לו תמיד התרגום לארמית, או לפעמים, תרגום
ליוונית.</span>

<span dir="rtl"><u>הנה קטע ממסכת מגילה פרק ג', בתלמוד הבבלי, המתלבט
בעניין התרגומים.</u></span>

<span dir="rtl"><u>עם פירוש שטיינזלץ</u></span>

<span dir="rtl">ועוד בשם אותה מסורת</span>: <span dir="rtl">**אמר ר'
ירמיה ואיתימא** \[ויש אומרים\] שאמר זאת **ר' חייא בר אבא: תרגום של
תורה** המצוי בארמית ומשתמשים בו בבתי
הכנסת</span>, <span dir="rtl">**אונקלוס הגר אמרו מפי** **ר' אליעזר ור'
יהושע. תרגום של נביאים יונתן בן עוזיאל אמרו מפי חגי זכריה
ומלאכי**</span>**,** <span dir="rtl">הנביאים האחרונים.</span>

<span dir="rtl">מסופר: כשעשה יונתן בן עוזיאל תרגום זה **נזדעזעה ארץ
ישראל ארבע מאות פרסה על ארבע מאות
פרסה**</span>**,** <span dir="rtl">ו**יצתה** (יצאה) **בת קול ואמרה: מי
הוא זה שגילה סתריי לבני אדם**</span>**?**

<span dir="rtl">**עמד יונתן בן עוזיאל על רגליו ואמר: אני
הוא** זה **שגליתי סתריך לבני אדם** בתרגום זה, אולם **גלוי וידוע לפניך
שלא לכבודי עשיתי, ולא לכבוד בית אבא, אלא לכבודך עשיתי, שלא ירבו מחלוקת
בישראל**</span>**,** <span dir="rtl">שאם אין תרגום מקובל לפסוקים סתומים,
יבואו לידי מחלוקת בדבר משמעותם, ועל ידי התרגום מתברר הפירוש</span>.

**<span dir="rtl">......</span>**

<span dir="rtl">ושואלים</span>: **<span dir="rtl">ותרגום של
תורה</span>,** <span dir="rtl">האם **אונקלוס הגר אמרו? והא \[**והרי\]
**אמר רב איקא בר אבין אמר רב חננאל אמר רב: מאי דכתיב** \[מהו
שנאמר\]</span> <span dir="rtl">בימי עזרא "**ויקראו בספר תורת האלהים מפרש
ושום שכל ויבינו במקרא**</span>**"**<span dir="rtl">([נחמיה ח,
ח](https://www.sefaria.org.il/Nehemiah.8.8)</span>( <span dir="rtl">כך
יש לפרש**: "ויקראו בספר תורת האלהים" — זה מקרא** שקראו בו ככתוב:
"**מפרש" — זה תרגום** שתרגמו מיד את המקרא לארמית, כדרך שנהגו במשך דורות
לתרגם בבית הכנסת</span>.

**<span dir="rtl">....</span>**

<span dir="rtl">משמע שתרגום היה קיים כבר בראשית ימי בית שני!
ומשיבים</span>: **<span dir="rtl">שכחום וחזרו
ויסדום</span>,** <span dir="rtl">שאף התרגום נשכח מפי הבריות, ואחר כך
חזרו ופירסמוהו</span>.

<span dir="rtl">אגב כך שואלים</span>: <span dir="rtl">**מאי שנא
דאורייתא** \[במה שונה תרגום התורה\] שעליו **לא
אזדעזעה** הארץ **ואדנביאי** \[ועל תרגום דברי הנביאים\]
א**זדעזעה** </span>\[<span dir="rtl">נזדעזעה\]?
ומסבירים</span>: <span dir="rtl">**דאורייתא מיפרשא מלתא** \[בתורה
מפורשים דבריה\] ולכן אין בתרגום התורה משום גילוי סתרים, אולם **דנביאי
איכא מילי דמיפרשן ואיכא מילי דמסתמן** \[בנביאים יש דברים שהם מפורשים ויש
דברים שהם סתומים.....</span>

<span dir="rtl">בלי להתייחס לאמיתות הדברים (הרי גם בתורה יש הרבה מילים
ופסוקים לא מובנים) מעניינת ההתלבטות. גם היסטורית, מי כתב ומתי. וגם
עקרונית, האם התרגום הוא מעשה אסור או מעשה טוב.</span>

<span dir="rtl">ואם, לבסוף, הוצדק התרגום של התורה, צריך גם לבססו, וזה
תפקיד האגדה.</span>

<span dir="rtl"><u>תלמוד בבלי מסכת גיטין דף נו/ב</u></span>

<span dir="rtl">אונקלוס בר קלוניקוס בר אחתיה דטיטוס הוה בעי לאיגיורי אזל
אסקיה לטיטוס בנגידא אמר ליה מאן חשיב בההוא עלמא אמר ליה ישראל מהו
לאידבוקי בהו אמר ליה מילייהו נפישין ולא מצית לקיומינהו זיל איגרי בהו
בההוא עלמא והוית רישא דכתיב היו צריה לראש וגו' כל המיצר לישראל נעשה ראש
אמר ליה דיניה דההוא גברא במאי אמר ליה....</span>

 <span dir="rtl">ובתרגום שטיינזלץ</span>

<span dir="rtl">אונקלוס בר קלוניקוס בן אחותו של טיטוס היה. רצה להתגייר,
הלך העלה את טיטוס באוב, אמר לו אונקלוס: מי חשוב בעולם ההוא שאתה בו? אמר
לו: ישראל. שאל אותו אונקלוס. האם להידבק בהם? אמר לו טיטוס: מצוותיהם
מרובים ולא תוכל לקיים אותן, מוטב שכך תעשה: לך התגרה בהם מלחמה בעולם
ההוא, עולמנו שלנו, ותהיה ראש, שנאמר "היו צריה לראש" (איכה א' ה'), לומר:
כל המיצר לישראל נעשה ראש.</span>

<span dir="rtl">ושאל אותו אונקלוס עוד: עונשו של אותו האיש (אתה, טיטוס)
במה הוא? אמר לו: במה שפסק דין הוא על עצמו, וכך עושים. כל יום אוספים את
אפרו ודנים אותו, ושורפים אותו ומפזרים אותו על פני שבעה ימים.</span>

<span dir="rtl">וכן הלאה, הוא מעלה את בלעם באוב, ואת ישו באוב, ומתנהל
דיון דומה, וגורלם בגיהנום איום ונורא.</span>

<span dir="rtl">מעניין שישו מציע לו:</span> <span dir="rtl">טובתם דרוש,
רעתם לא תדרוש, כל הנוגע בהן כאילו נוגע בבבת עינו</span>.

<span dir="rtl">וכמובן הוא לא רק מתגייר אלא גם מתרגם את התורה
לארמית.</span>

<span dir="rtl">בתלמוד ירושלמי מופיע "עקילס הגר" שיש המזהים אותו עם
אונקלוס, ויש חולקים:</span>

<span dir="rtl"><u>ירושלמי מגילה פרק א הלכה ט</u></span>

<span dir="rtl">רבן שמעון בן גמליאל אומר אף בספרים לא התירו שיכתבו, אלא
יוונית. בדקו ומצאו שאין התורה יכולה להיתרגם כל צורכה אלא יוונית.
....</span>

<span dir="rtl">רבי ירמיה בשם רבי חייה בר בא: תירגם עקילס הגר התורה לפני
רבי אליעזר ולפני רבי יהושע וקילסו אותו אמרו לו (תהילים מה) יפיפית מבני
אדם.  
ולא ברור אם תרגם לארמית או יוונית...</span>

<span dir="rtl">ובמדרש שמות רבה, שעריכתו מאוחרת מאוד, אבל מכיל מדרשים
קדומים:</span>

<span dir="rtl"><u>מדרש רבה שמות - פרשה ל פסקה יב</u></span>

<span dir="rtl">פעם אחת אמר לו עקילס לאדריינוס המלך רוצה אני להתגייר
ולהעשות ישראל.</span>

<span dir="rtl">אמר לו, לאומה זו אתה מבקש? כמה בִּזיתי אותה, כמה הרגתי
אותה, לירודה שבאומות אתה מבקש להתערב? מה ראית בהם שאתה רוצה
להתגייר?</span>

<span dir="rtl">אמר לו הקטן שבהם יודע היאך ברא הקב"ה את העולם, מה נברא
ביום ראשון ומה נברא ביום ב', כמה יש משנברא העולם, ועל מה העולם עומד,
ותורתן אמת.</span>

<span dir="rtl">אמר לו: לך ולמד תורתן ואל תִמול.</span>

<span dir="rtl">אמר לו עקילס: אפילו חכם שבמלכותך, וזקן בן מאה שנה אינו
יכול ללמוד תורתן אם אינו מל שכן כתוב, "מגיד **דבריו** ליעקב חקיו ומשפטיו
לישראל **לא עשה כן לכל גוי**" ...</span>

<span dir="rtl">למרות העירפול ההיסטורי, התרגום עצמו נקרא "תרגום
אונקולוס" והצירוף "הגֵר" לאונקלוס מופיע כמעט כמו שם משפחה.</span>

<span dir="rtl">מאחר ולפירוש עצמו, כבר נכתבו פירושים רבים, אחד מהם על
ידי שד"ל, שמואל דוד לוצטו, רב משכיל מהמאה ה-19. והוא קורא לפירושו "אוהב
גֵר".</span>

<span dir="rtl">התרגום היה מקובל בבבל בתקופת הגאונים, שכן אנו מוצאים
באחת התשובות של ראש ישיבת סורא, באמצע המאה התשיעית:</span>

 ”<span dir="rtl">ושמענו מפי חכמים קדמונים שעניין גדול עשה הקב"ה
באונקלוס הגר **על שנעשה התרגום על ידו**</span>”<span dir="rtl">.</span>

<span dir="rtl">המחקרים על הרקע ההיסטורי של תרגום אונקלוס של התורה,
לארמית, לא העלו הרבה. אבל קיימים מחקרים מעניינים על השקפת עולמו של
המתרגם. מחקרים אלה משקפים את ההתפתחות של ההשקפה הדתית של חכמי ישראל לאחר
החורבן.</span>

<span dir="rtl">שהרי, לא בגלל האגדות על אונקלוס הגר נתקבל התרגום, אלא
בגלל תוכנו והתאמתו האידאולוגית. ובגלל שנתקבל, נתקבלו או נוצרו גם
האגדות.</span>

<span dir="rtl">אני משתמש במאמר:</span>

<span dir="rtl"><u>"התיאולוגיה של תרגום אונקלוס", דוד רפל, "בית מקרא"
תשמ"א.</u></span>

<span dir="rtl">ואלו המסקנות שניתן להבין מהמאמר.</span>

<span dir="rtl">למרות חששות מתרגומים, תרגום אונקולוס היה מקובל על חכמים
ועל הציבור, כלומר, **הסטיות שלו מתרגום מילולי נחשבו כשרות.** ויש לו
סטיות רבות מהמקור.</span>

<span dir="rtl">הרמב"ם משבח את תרגום אונקלוס בגלל שהוא מתרחק מהגשמת
האל.</span>

<span dir="rtl">הרמב"ם היה קיצוני ביותר בהתנגדות לייחוס תכונות אנושיות,
גופניות או נפשיות לאל.</span>

<span dir="rtl">התנ"ך מלא בדימויים כאלה, יד אלוהים, זרוע אלוהים, רגליו,
חרון אפו, האל כועס, זועם, מתחרט, נוקם. האל יורד, עולה, רואה, מריח את ריח
הניחוח....</span>

<span dir="rtl">הניסיון להתחמק מאין ספור הדימויים של האל לאדם, המופיעים
בתנ"ך, מתחיל כבר בסוף ימי הבית השני.</span>

<span dir="rtl">ההנחה המקובלת על המחקר, שהתרגום הוא ארץ ישראלי מסוף ימי
הבית השני, אך הלך והתגבש בתקופת התנאים. בימי התלמוד והלאה התקיימו
נוסחאות שונות במעט וכולן נחשבו כשרות. קיימים בו יסודות ארץ ישראלים
ובבליים.</span>

<span dir="rtl">כלומר, גם אם החל במתרגם אחד, הוא תרגום מתפתח.</span>

<span dir="rtl">והנה דוגמאות לשינויים מהמקור בתרגום אונקלוס.</span>

<span dir="rtl">תרגום אונקלוס לפסוקים השונים נלקח מאתר "ספריא".</span>

<span dir="rtl">באתר קיים התרגום המלא, והמילים המודגשות הן התוספות או
התרגום הלא מילולי.</span>

<span dir="rtl"><u>ספר שמות פרק כט</u></span>

<span dir="rtl">(יח) וְהִקְטַרְתָּ אֶת כָּל הָאַיִל הַמִּזְבֵּחָה עֹלָה הוּא לַיהֹוָה **רֵיחַ נִיחוֹחַ
אִשֶּׁה לַיהֹוָה** הוּא:</span>

<span dir="rtl">תרגום:</span>

<span dir="rtl">וְתַסֵּיק יָת כָּל דִּכְרָא לְמַדְבְּחָא עֲלָתָא הוּא **קֳדָם** יְיָ **לְאִתְקַבָּלָא
בְרַעֲוָא קֻרְבָּנָא** קֳדָם יְיָ הוּא:</span>

<span dir="rtl">(ותקטיר את כל האיל למזבח עולה הוא, לפני ה', להתקבל ברצון
קורבנו לפני ה' הוא)</span>

<span dir="rtl">שני שינויים משמעותיים:</span>

<span dir="rtl">"ליהוה" הופך "לפני יהוה" (ה' עצמו לא נזקק לדברים
כאלה....)</span>

<span dir="rtl">"ריח ניחוח אשה לה' הוא" הופך "להתקבל ברצון קורבנו לפני
ה' הוא".</span>

<span dir="rtl">כלומר, התחמקות ברורה מכך שה' נהנה מריח הניחוח של הבשר
הצלוי.</span>

<span dir="rtl"><u>ספר בראשית פרק יח</u></span>

<span dir="rtl">(א) וַיֵּרָא אֵלָיו יְהֹוָה בְּאֵלֹנֵי מַמְרֵא וְהוּא ישֵׁב פֶּתַח הָאֹהֶל כְּחֹם
הַיּוֹם:</span>

<span dir="rtl">**וְאִתְגְּלִי** לֵיהּ יְיָ **בְּמֵשְׁרֵי** מַמְרֵא וְהוּא יָתֵב בִּתְרַע מַשְׁכְּנָא
כְּמֵיחַם יוֹמָא:</span>

<span dir="rtl">(התגלה לו ה' ב.. ממרא והוא יושב ...)</span>

<span dir="rtl">אלוהים לא רואה ולא נראה, הוא מתגלה. ביטוי מופשט
יותר.</span>

<span dir="rtl"><u>ספר בראשית פרק יא</u></span>

<span dir="rtl">(ה) וַיֵּרֶד יְהֹוָה לִרְאֹת אֶת הָעִיר וְאֶת הַמִּגְדָּל אֲשֶׁר בָּנוּ בְּנֵי
הָאָדָם:</span>

<span dir="rtl">**וְאִתְגְּלִי יְיָ לְאִתְפְּרָעָא עַל עוֹבָדֵי** קַרְתָּא וּמַגְדְּלָא דִּי בְנוֹ בְּנֵי
אֱנָשָׁא:</span>

<span dir="rtl">אלוהים לא יורד ולא רואה. הוא מתגלה.</span>

<span dir="rtl">ויש שהמתרגם צריך להתמודד גם עם ריבוי האלים.</span>

<span dir="rtl"><u>ספר דברים פרק י</u></span>

<span dir="rtl">(יז) כִּי יְהֹוָה אֱלֹהֵיכֶם הוּא אֱלֹהֵי הָאֱלֹהִים וַאֲדֹנֵי הָאֲדֹנִים הָאֵל
הַגָּדֹל הַגִּבֹּר וְהַנּוֹרָא אֲשֶׁר לֹא יִשָּׂא פָנִים וְלֹא יִקַּח שֹׁחַד:</span>

<span dir="rtl">אֲרֵי יְיָ אֱלָהֲכוֹן הוּא אֱלָהָא **דַּיָּנִין וּמָרֵי מַלְכִין** אֱלָהָא רַבָּא
גִּבָּרָא וּדְחִילָא **דִּי לֵית קֳדָמוֹהִי** מִסַּב אַפִּין וְאַף לָא לְקַבָּלָא שָׁחְדָא:</span>

<span dir="rtl">(כי ה' אלוהיכם הוא אלוה של השופטים, ואדונם של המלכים, אל
גדול גיבור ונורא שאין לפניו משוא פנים ולא קבלת שוחד)</span>

<span dir="rtl">אונקלוס מצרף לתרגומו גם את השכינה, שאינה מופיעה בתנ"ך,
כדי להרחיק את האפשרות למגע קרוב עם האל.</span>

<span dir="rtl"><u>ספר שמות פרק לג</u></span>

<span dir="rtl">(כ) וַיֹּאמֶר לֹא תוּכַל לִרְאֹת אֶת פָּנָי כִּי לֹא יִרְאַנִי הָאָדָם
וָחָי:</span>

<span dir="rtl">וַאֲמַר לָא תִיכוּל לְמֶחֱזֵי **יָת אַפֵּי שְׁכִנְתִּי** אֲרֵי לָא יֶחֱזִינַנִי אֱנָשָׁא
וְיִתְקַיָּם:</span>

<span dir="rtl">(לא תוכל לראות את **פני שכינתי** כי לא יראני אדם
וחי)</span>

<span dir="rtl">השכינה אינה נזכרת בתנ"ך כלל, היא מושג שיצרו חז"ל, שיהיה
גם מופשט, חסר גוף וצורה, אך בו זמנית שוכן בתוך עם ישראל ומשתתף איתו גם
בגלות, גם בסבל.</span>

<span dir="rtl">אונקלוס משתמש במושג זה כאלטרנטיבה מופשטת יותר לאל, שאותו
רוצה משה לראות.</span>

<span dir="rtl">מילים נוספות שמשמשות לו כדי "להתרחק" מאלוהים "ממשי"
המקובל בסיפורי המקרא:</span>

<span dir="rtl">מימרה – דיבור האל</span>

<span dir="rtl">יקרא – כבוד האל</span>

<span dir="rtl">וקיימת ההיררכיה:</span>

<span dir="rtl">המימרא היא פונקציה, דיבור אלוהי, ופעולות אלוהיות.</span>

<span dir="rtl">היקרא, הכבוד מעורר חוויה נפשית.</span>

<span dir="rtl">השכינה היא המרוממת ביותר. אפילו משה אינו יכול לראות את
פניה. והיא קיימת אצל אונקלוס רק החל מיציאת מצרים (לא בתקופת האבות), כי
היא קשורה לעם ישראל ולא מתגלית לאנשים בודדים (וזוהי גישת חז"ל).</span>

<span dir="rtl">הרמב"ם מאוד מרוצה מגישתו של אונקלוס. הוא משקיע פרקים
רבים ב"מורה נבוכים" להתמודד עם האנשת האל, ומסביר איך אונקלוס עושה
זאת.</span>

<span dir="rtl"><u>ספר מורה נבוכים - חלק א פרק כא</u></span>

<span dir="rtl">אבל ה'תרגום' נהג מנהגו באלו הענינים, וזה - כי כל דבר
שימצאהו מיוחס אל האלוה וישיגהו גשמות או משיגי ההגשמה, יחשבהו בחסרון
המצטרף, וישים היחס ההוא לענין אחד מצטרף לאלוה - ...... \[כלומר, יתייחס
אליו כאילו הכוונה למושג המצטרף לאלוהים\]</span>

<span dir="rtl">ואם אי אפשר מבלתי חשוב מצטרף מחוסר, כמו שיעשה 'אונקלוס'
תמיד, פעם ישים המחוסר ההוא, 'יקרא', ופעם ישימהו, 'מימרא'. ופעם ישימהו
'שכינה', כפי ענין כל מקום.....</span>

<span dir="rtl">\[.... אז יש לרמב"ם הצעות אחרות....\]</span>

<span dir="rtl">וזה חשוב מאוד לגביו, זה ממש המרחק בין המאמין לכופר. ולא
קל להבין את שפתו, אבל הרעיון המרכזי ברור.</span>

<span dir="rtl"><u>ספר מורה נבוכים - חלק א פרק לו</u></span>

<span dir="rtl">אין התנצלות, אם כן, ...., אם יהיה מקצר מן העיון, שאני
**לא אחשוב לכופר מי שלא יביא מופת על הרחקת הגשמות אבל אחשוב לכופר מי שלא
יאמין הרחקתה; **</span>

<span dir="rtl">וכל שכן במצוא פרוש אונקלוס ופרוש יונתן בן עוזיאל עליהם
השלום, ירחקו מן ההגשמה כל מה שאפשר.</span>

<span dir="rtl">(המגשים, מי שמאמין שאלוהים הוא מוחשי, חומרי, הוא כופר.
והרי יכול להימנע מכך בעזרת הפירושים לארמית)</span>

<span dir="rtl">יש עוד מגמות לאונקלוס בתרגומו.</span>

<span dir="rtl">למשל, אלוהים הוא טוב ומיטיב, ואינו פוגע באבותינו.</span>

<span dir="rtl"><u>ספר בראשית פרק כ</u></span>

<span dir="rtl">(יג) וַיְהִי כַּאֲשֶׁר הִתְעוּ אֹתִי אֱלֹהִים מִבֵּית אָבִי וָאֹמַר לָהּ זֶה חַסְדֵּךְ
אֲשֶׁר תַּעֲשִׂי עִמָּדִי אֶל כָּל הַמָּקוֹם אֲשֶׁר נָבוֹא שָׁמָּה אִמְרִי לִי אָחִי הוּא:</span>

<span dir="rtl">**וַהֲוָה כַּד טָעוּ עַמְמַיָּא בָּתַר עוֹבָדֵי יְדֵיהוֹן יָתִי קָרִיב יְיָ לְדַחַלְתֵּיהּ
מִבֵּית אַבָּא** וַאֲמָרִית לַהּ דֵּין (נ"י דָּא) **טֵיבוּתִיךְ** דִּי תַעְבְּדִי עִמִּי לְכָל אַתְרָא
**דִּנְהַךְ לְתַמָּן** אֱמָרִי עֲלַי אָחִי הוּא:</span>

<span dir="rtl">התעו אותי אלוהים... יוצר שתי בעיות, אלוהים התעה את
אברהם, ועוד "התעו" ברבים...</span>

<span dir="rtl">לכן הפסוק "מתוקן" עם תוספות ממש ואומר: כאשר טעו העממים
אחרי מעשי ידיהם, באתי קרוב לה' ליראתו, מבית אבי.... )</span>

<span dir="rtl">תרגום שרחוק מאוד מהמקור, ובלבד למנוע מהאל להיות רבים,
ומטעה. האל הוא אחד והוא טוב ומיטיב.</span>

<span dir="rtl">התפילה הפכה ליותר ויותר מקובלת בתקופת חז"ל, וגם על
אונקלוס.</span>

<span dir="rtl">בתורה נזכרת תפילה רק שבע פעמים, והפניות הרבות יותר
לאלוהים הם עתירה, צעקה, תחינה. אצל אונקלוס כולן מתורגמות בפועל "צלי"
שהוא תפילה בארמית, כי התפילה התפתחה והשתרשה בתקופת חז"ל.</span>

<span dir="rtl">הוא מוסיף תפילה במקום שאינה. אבות האומה אצל אונקלוס
מתפללים.</span>

<span dir="rtl">אפילו הגר הבורחת מפני שרה המתעללת בה, מתפללת אצל
אונקלוס:</span>

<span dir="rtl">ספר בראשית פרק טז</span>

<span dir="rtl">(יא) וַיֹּאמֶר לָהּ מַלְאַךְ יְהֹוָה הִנָּךְ הָרָה וְיֹלַדְתְּ בֵּן וְקָרָאת שְׁמוֹ
יִשְׁמָעֵאל **כִּי שָׁמַע יְהֹוָה אֶל עָנְיֵךְ**:</span>

<span dir="rtl">וַאֲמַר לַהּ מַלְאֲכָא דַיְיָ הָא אַתְּ מְעַדְיָא וְתֵלְדִין בָּר וְתִקְרִין שְׁמֵיהּ
יִשְׁמָעֵאל **אֲרֵי קַבִּיל יְיָ צְלוֹתִיךְ**:</span>

<span dir="rtl">(ואמר לה מלאך ה', הרי את הרה ותלדי בן ותקראי שמו ישמעאל
**כי קיבל ה' את תפילתך**).</span>

<span dir="rtl">במקור אין כלל תפילה.</span>

<span dir="rtl">והנה שִכְתוב ממש במקום תרגום מילולי, שמשתמש בתפילה כדי
לבטל דמות אלוהים בעל תכונות אנושיות, רואה, וגם נראה...:</span>

<span dir="rtl"><u>ספר בראשית פרק כב</u></span>

<span dir="rtl">(יד) וַיִּקְרָא אַבְרָהָם שֵׁם הַמָּקוֹם הַהוּא יְהֹוָה יִרְאֶה, אֲשֶׁר יֵאָמֵר הַיּוֹם
בְּהַר יְהֹוָה יֵרָאֶה:</span>

<span dir="rtl">**וּפְלַח וְצַלִּי אַבְרָהָם תַּמָּן בְּאַתְרָא הַהוּא וַאֲמַר קֳדָם יְיָ הָכָא יְהוֹן
פַּלְחַן דָּרַיָּא בְּכֵן יִתְאַמַּר בְּיוֹמָא הָדֵין בְּטוּרָא הָדֵין אַבְרָהָם קֳדָם יְיָ פְּלָח**:</span>

<span dir="rtl">(ועבד והתפלל אברהם שם, במקום ההוא, ואמר לפני ה' כאן תהיה
עבודת ... ולכן ייאמר ביום ההוא בהר ההוא, אברהם לפני ה' עבד).</span>

<span dir="rtl">ממש אין קשר למקור. אבל לא ניתן להסכים שאברהם טוען שה'
יראה וה' יֵרָאה.</span>

<span dir="rtl">בנוסף, אונקלוס חרד לכבודם של אבות האומה, ומנסה להתחמק
מביקורת עליהם.</span>

<span dir="rtl"><u>ספר במדבר פרק יב</u></span>

<span dir="rtl">(א) וַתְּדַבֵּר מִרְיָם וְאַהֲרֹן בְּמשֶׁה עַל אֹדוֹת הָאִשָּׁה הַכֻּשִׁית אֲשֶׁר לָקָח כִּי
אִשָּׁה כֻשִׁית לָקָח:</span>

<span dir="rtl">וּמַלֵּלַת מִרְיָם וְאַהֲרֹן בְּמשֶׁה עַל עֵסַק אִתְּתָא **שַׁפִּרְתָּא** דִּי נְסִיב אֲרֵי
אִתְּתָא **שַׁפִּרְתָּא** דִנְסִיב **רָחִיק**:</span>

<span dir="rtl">(ודברו מרים ואהרון במשה על עניין האשה היפה שלקח כי אשה
יפה לקח ...)</span>

<span dir="rtl">ואני מביא קטע מ:</span>

<span dir="rtl">"איך יפתה הכושית", חננאל מאק, "הארץ, מוסף הספרות",
2010.</span>

<https://www.sefaria.org.il/texts/Tanakh/Targum/Onkelos>

<span dir="rtl">תרגום זה לארמית אינו היחיד מסוגו אבל אין ספק בעדיפותו על
כל מתחריו. התלמוד הבבלי מכנה אותו "תרגום דידן", כלומר התרגום שלנו,
וחכמים בימי הביניים מרבים לצטט ממנו ולהרבות דברים בשבחו. ואכן, איכותו של
התרגום הוכרה בכתביהם של כל המפרשים, הלשונאים וההוגים החשובים בימי
הביניים ובהם גאוני בבל, רש"י, רמב"ם, אבן עזרא, רד"ק, רמב"ן ורבים אחרים.
ברבות הימים נוסף על התרגום נופך של קדושה ואף נוצרה מסורת אגדה שלפיה ניתן
תרגום אונקלוס בסיני, כמעט כחלק בלתי נפרד של תורת משה</span>.

<span dir="rtl">.....</span>

<span dir="rtl">.....</span>

<span dir="rtl">שיקול חינוכי אחר הוא הגנה על כבודם של אבות האומה - עניין
שנדון כבר בכתביהם של מפרשים קודמים, בהם רמב"ן, שד"ל ואחרים. כך מתרגם
אונקלוס את דברי יצחק לעשו בנו על הסבת הברכה אל יעקב: "**בא אחיך במרמה**"
(בראשית כ"ז, לה) - **בחכמתא.** כך הוא מתרגם את הכינוי **"איש כנעני**"
(בראשית לח, ב) בתואר **גבר תגרא** - איש סוחר, שהרי אדם זה הוא חותנו של
יהודה בן יעקב, צאצא ישיר למשפחת האבות שעשו כל מאמץ למנוע את בניהם מלשאת
מבנות הארץ הכנעניות. וכך, בעזרת התרגום הופכת אשתו הכושית המסתורית של משה
(במדבר יב, א) ל"**אתתא שפירתא**" - אשה יפה</span>!

<span dir="rtl">התורה נכתבה, כנראה, מתקופת יאשיהו ועד ראשית התקופה
הפרסית. תרגום אונקלוס הוא תרגום התורה לארמית, אך למעשה הוא "גלגול" של
התורה שמתאים אותה להשקפת העולם של החכמים בתקופת חז"ל (המחצית הראשונה של
האלף הראשון, מאות שנים אחרי כתיבת התורה).</span>

<span dir="rtl">יהודי התקופה, גם בא"י וגם בבבל, שהעברית כבר הייתה זרה
להם, או לפחות קשה להם, התחנכו על הגירסה הזו של התורה. אלוהיהם הפך מרוחק
יותר, מופשט יותר, אבותיהם צדיקים יותר, והתפילה מרכזית יותר.</span>
