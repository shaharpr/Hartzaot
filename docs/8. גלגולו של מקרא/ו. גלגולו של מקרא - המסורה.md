<span dir="rtl"><u>גלגולו של מקרא – המסורה</u></span>

<span dir="rtl">הנוסח שאנחנו למדנו בבית הספר.</span>

<img src="../../img/images-234/media/image1.png"
style="width:7.32361in;height:4.18056in" alt="undefined" />

<span dir="rtl">השרטוט לעיל מנסה לתאר את הסתעפות הנוסחים השונים של
התנ"ך.</span>

<span dir="rtl">לשם כך צריך להסביר את המושג "עדי נוסח".</span>

<span dir="rtl">ההנחה היא שקיים נוסח קדום, שממנו, בהעתקות, נוצרים כל
הנוסחים האחרים. השינויים יכולים להיות בגלל טעויות העתקה, בגלל ניסיונות
לתיקן ופירוש, ובגלל אידאולוגיה. זוהי גישת האבולוציה בעולם החי.</span>

<span dir="rtl">"עדי הנוסח" הם הנוסחים הנמצאים בידינו היום. והכוונה, שהם
מעידים על הנוסח המקורי, אך אינם כבר הנוסח המקורי. (כמו מאובנים
באבולוציה)</span>

<span dir="rtl">נראה שהתיאור הגרפי לעיל הוא באוריינטציה נוצרית. משום מה
לא מופיע כאן התנ"ך השומרוני, למשל.</span>

<span dir="rtl">נוסח המָסוֹרַה, בפינה הימנית...</span>

Mt <span dir="rtl">נוסח המסורה, והוא הנוסח שאנחנו קוראים עד היום
(כמעט).</span>

Onkelos <span dir="rtl">תרגום אונקלוס לארמית.</span>

Vulgate <span dir="rtl">תרגום ללטינית.  
</span>Pesitta <span dir="rtl">תרגום לסורית שהיא ארמית קדומה.</span>

Theodotom <span dir="rtl">מתרגם נוסף ליוונית בערך בשנת 150
לספירה.</span>

LXX <span dir="rtl">תרגום השבעים.</span>

<span dir="rtl">ספק כמה השרטוט מתאר נכון את ההתפתחות, אבל זה מה שנמצא
ברשת...</span>

<span dir="rtl">והעיקר נכון. נוסח המסורה, הנוסח שלנו, נבחר על ידי חז"ל,
קוּדַש, ולא לגמרי ברור מהיכן הגיע.</span>

<span dir="rtl">ידוע לנו שבין מגילות קומראן, שהן מימי בית שני, יש נוסחים
שונים, מהם אלו שכונו "פרוטו שומרונים", מתקדמים יותר בטיפול בסתירות ואי
הבנות, והשומרונים אימצו אחד מהם והוסיפו לו את קדושת הר גריזים.</span>

<span dir="rtl">האחרים קרובים יותר לנוסח שלנו.</span>

<span dir="rtl">מעניין שקטעי מגילות מהמקרא, שנתגלו במערות מורבעת, שהן
מתקופת מרד בר כוכבא (135 לספירה), מאתיים שנה אחרי מגילות קומראן, מגילות
אלה מתאימות לנוסח המסורה.</span>

<span dir="rtl">אבל, צריך להיזהר במילה "נוסח המסורה". עד כאן מדובר רק על
המילים והמשפטים. המסורה היא הרבה יותר מזה.</span>

<span dir="rtl">כאמור, חז"ל בחרו את אחת הגירסאות של המקרא וקידשו אותה.
ומעניין שלא בחרו את הגירסה המתוקנת יותר, ולכן "קידשו" הרבה שגיאות
ברורות.</span>

<span dir="rtl">הנה אחת המפורסמות ביותר:</span>

<span dir="rtl"><u>ספר שמואל א פרק יג</u></span>

<span dir="rtl">(א) בֶּן שָׁנָה שָׁאוּל בְּמָלְכוֹ וּשְׁתֵּי שָׁנִים מָלַךְ עַל יִשְׂרָאֵל:</span>

<span dir="rtl">ויש בעייה לפרשנים, כי אסור להם לכתוב, שמילה נמחקה
בהעתקה... הנוסח קדוש.</span>

<span dir="rtl">והנה בתורה:</span>

<span dir="rtl">ספר בראשית פרק ד</span>

<span dir="rtl">(ח) וַיֹּאמֶר קַיִן אֶל הֶבֶל אָחִיו וַיְהִי בִּהְיוֹתָם בַּשָּׂדֶה וַיָּקָם קַיִן אֶל
הֶבֶל אָחִיו וַיַּהַרְגֵהוּ:</span>

<span dir="rtl">מה אמר קין להבל?</span>

<span dir="rtl">וכבר בנוסחים פרוטו-שומרונים בקומראן יש נוסח
מתוקן:</span>

<span dir="rtl">ויאמר קין אל הבל אחיו: נצאה השדה. ויהי בהיותם
בשדה...</span>

<span dir="rtl">התיקון לא הגיע לנוסח המסורה.</span>

<span dir="rtl">חכמי המסורה, שפועלים בתקופה ארוכה בערך בין שנת 700 לשנת
1000, בעיקר בטבריה, אך גם בבבל, עוסקים בדרך הקריאה של המקרא.</span>

<span dir="rtl">המקרא כבר קדוש ואסור לשנותו.</span>

<span dir="rtl">התקופה היא תקופת שלטון האסלאם, וגם האסלאם החל מהח'ליפה
השלישי, עות'מאן אבן עפאן, מקדש את הקוראן, שהוא דבר האלוהים עצמו, אסור
לשנותו, ואסור לתרגמו.</span>

<span dir="rtl">העבודה העצומה שמשקיעים חכמי המסורה היא בקביעת דרך
ההגייה.</span>

<span dir="rtl">בחירת הנוסח העסיקה את התנאים והאמוראים עוד מימי בית שני,
כמובן, ויש שרידי עדויות בתלמודים ובמדרשים על כך שבכל זאת בחרו בין
נוסחים.</span>

<span dir="rtl"><u>ירושלמי תענית פרק ד הלכה ב</u></span>

<span dir="rtl">שלשה ספרים מצאו בעזרה ..... באחד מצאו כתוב מעון אלהי
קדש, ובשנים כתיב (דברים לג) מענה אלהי קדם, וקיימו שנים וביטלו אחד. באחד
מצאו כתוב וישלח את זעטוטי בני ישראל, ובשנים כתוב (שמות כד) וישלח את נערי
בני ישראל, וקיימו שנים וביטלו אחד. באחד מצאו כתוב תשע היא, ובשנים כתיב
אחד עשר היא, וקיימו שנים ובטלו אחד.</span>

<span dir="rtl">מעניין שהם מחליטים לפי רוב הספרים שבידם, ולא לפי היגיון
סיפורי.</span>

<span dir="rtl">הטקסט המקראי כאמור היה ללא סימני ניקוד וללא סימני
תחביר.</span>

<span dir="rtl">ברור שהקריאה ללא סימני ניקוד, ועם מעט אימות קריאה שיש
בעברית, היא עצמה פרשנות של פסוקים. פרשנות שונה אפשר למצוא דרך
התרגומים:</span>

<span dir="rtl">למשל, אנחנו קוראים היום בישעיהו כ"ד 23
"</span><span dir="rtl">וְחָפְרָה הַלְּבָנָה וּבוֹשָׁה הַחַמָּה" ואילו מה שהבינו מתרגמי
תרגום השבעים לפי תרגומם: " וְחָפְרָה הַלְּבֵנָה וּבוֹשָׁה הַחֹמָה". יש היגיון בשתי
הגירסאות אך הן שונות לחלוטין רק בגלל היעדר ניקוד, ולכן הכרעת
הקורא.</span>

<span dir="rtl">צריך להעיר בנוסף, שכל תורת הדקדוק לא הייתה קיימת. הדקדוק
העברי מתחיל להתפתח רק אחרי שנת 1000, בעקבות הדקדוק הערבי.</span>

<span dir="rtl">ואף על פי כן, התחיל להתפתח ניקוד.</span>

<span dir="rtl">הניקוד הבבלי, מורכב מסימנים מעל האותיות. דוגמאות ממנו
נשמרו בגניזה הקאהירית.</span>

<img src="../../img/images-234/media/image2.jpeg"
style="width:4.39583in;height:4.3299in" />

<span dir="rtl">(מגניזת קהיר)</span>

<span dir="rtl">גם ניקוד ארץ ישראלי מוקדם משתמש בסימנים מעל
הכתוב.</span>

<img src="../../img/images-234/media/image3.jpeg"
style="width:5.28125in;height:4.72444in" alt="undefined" />

<span dir="rtl">(מגניזת קהיר).</span>

<span dir="rtl">אך מי שהצליח לייצר את העברית המקראית הקיימת עד היום, הם
חכמי המסורה הטבריינים.</span>

<span dir="rtl">ולהלן ציטוטים ממאמר באתר "יד בן צבי" בפרק "בעלי המסורה"
שממצה את הנושא:</span>

<span dir="rtl">בעלי המסורה עסקו ב**הכרעת נוסח המקרא**</span>.
<span dir="rtl">הם קבעו את **הדרך הראויה לכתיבת המקרא ולקריאתו**,
ובמקומות שמצאו בהם מחלוקת בין הספרים או בין הקוראים – הכריעו בה ופסקו
איזו מן הדעות היא עיקר. הכרעה זו מתייחסת לא רק לפסוקים ולמילים, אלא אף
לכל אות ואות. בעלי המסורה הרבו לעסוק בשאלות הכתיב המלא והחסר, והכריעו על
יסוד ספרים עתיקים ומוסמכים כיצד תיכתב כל מילה בכל מקום במקרא. לדוגמה –
המילה “קוֹלוֹת” תיכתב בכתיב חסר בספר שמות, פרק ט פסוק כח</span>:
“<span dir="rtl">**קלת** אלהים וברד”; כמה פסוקים אחר כך תיכתב האות ו’
אחרי האות ל’: “ויחדלו **הקלות** והברד” (פס’ לג); ואילו בפסוק אחר בספר
שמות תיכתב האות ו’ לפני האות ל’: “וכל העם רֹאים את **הקולת**</span>**”
<span dir="rtl"></span>**<span dir="rtl">(שמות כ' י"ד).</span>

<span dir="rtl">\[כלומר, הם לא הכריעו הכרעה דקדוקית, מה נכון לכתוב, אלא
כיצד כתובה המילה במקומה במקרא\]</span>

<span dir="rtl">מלבד הכרעת הנוסח עסקו בעלי המסורה גם בהתקנת **סימני
הניקוד והטעמים**</span>, <span dir="rtl">ואף זה מפעל חשוב ביותר, שתרומתו
לשפה העברית לא תשוער. בעלי המסורה שאפו לשמר את מסורת הקריאה במקרא שהיתה
מְסוּרה בפיהם מדור לדור. לשם כך התקינו את סימני **הניקוד**</span>,
<span dir="rtl">המסייעים לקורא בקריאת האותיות, בעיקר בכך שהם מורים לו על
סימני התנועות. עד ימיהם של בעלי המסורה לא היו סימני ניקוד כלל. המגילות
הקדומות שנמצאו במדבר יהודה, כמו גם ספרי התורה שבימינו, אין בהם סימני
ניקוד, והקורא בם חייב להיסמך בכל פסוק ופסוק על מסורת בעל פה המורה לו
כיצד לקרוא</span>.

<span dir="rtl">\[כאמור, היו כבר התחלות של ניקוד גם בבבל וגם
בא"י\]</span>

<span dir="rtl">גם סימני **טעמי המקרא**</span>, <span dir="rtl">בדומה
לסימני הניקוד, הותקנו בידי בעלי המסורה. טעמי המקרא מסמנים את מסורת
הנגינה של המקרא שעברה בעל פה מדור לדור. לאמיתו של דבר, הניקוד והטעמים הן
שתי מערכות המשולבות זו בזו וקשורות זו בזו, וניקודן של מילים רבות משתנה
על פי הטעמים. לדוגמה: המילה “ארץ” תנוקד בדרך כלל אֶרֶץ, אך כאשר המילה
מנוגנת בטעם המסמן הפסקה חזקה, כגון הפסקה של סוף הפסוק או של אמצע הפסוק
(אתנחתא), היא תנוקד אָרֶץ. גם הדיגוש והריפוי של האותיות בגדכפ”ת בראש המילה
תלוי בטעמי המקרא</span>.

<span dir="rtl">בעקבות הכרעת הנוסח והתקנת סימני הניקוד והטעמים, נתעורר
הצורך לעשות לשימור נוסח המקרא, לבל ייווצרו בו מחלוקות חדשות. לשם כך נוצר
המנגנון של המסורה. אלפי **הערות מסורה** מתארות את הכתיב של כל מילה ומילה
במקרא, ועוסקות גם בניקוד, בטעמים ובצירופי מילים. הערות אלו נרשמו אף הן
בספריהם של בעלי המסורה, כלומר במצחפים</span>.

<span dir="rtl">מהו מִצְחַף? מצחף, מילה ערבית שנכנסה לעברית, הוא מה שאנחנו
מכנים, ספר. בעברית של המקרא, ספר הוא מגילה. כי כך היו כותבים בזמן ההוא.
השיטה של דפים מחוברים, לא מומצאת ברגע אחד, אלא מתפתחת במשך הדורות.
ליהדות היא נכנסת מאוחר יחסית, ולכן בבית הכנסת קוראים עד היום את התורה
ממגילה (שגם אינה מכילה ניקוד, פיסוק וטעמים).</span>

<span dir="rtl">אבל, בתקופת חכמי המסורה, כבר נכתב המקרא גם במצחפים,
בספרים בעלי דפים מחוברים.</span>

<span dir="rtl">בשל קדושתו של המקרא לא ניתן היה להוסיף עליו או לגרוע
ממנו אותיות, ועל כן התקינו בעלי המסורה סימני ניקוד הבאים מעל האותיות,
מתחת להן או בתוכן</span>.

<span dir="rtl">.....</span>

<span dir="rtl">שיטות ניקוד מלאות נוצרו כנראה במאות השביעית והשמינית.
ידועות לנו שלוש שיטות עיקריות: הטברנית, המקובלת עד ימינו, שרוב סימניה
כתובים תחת האותיות; הארץ-ישראלית, שנוצרה כנראה בדרום ארץ ישראל; והבבלית,
שנוצרה בבבל. שתי אלה סימניהן כתובים על האותיות. הן שימשו בעבר, ונמצאו
הרבה כתבי-יד מנוקדים בהן, אך בימינו אין הם משמשות</span>.

<span dir="rtl">טעמי המקרא, המלווים את הטקסט המקראי, ממלאים בו-זמנית
שלושה תפקידים:</span>

<span dir="rtl">(א) תפקיד מוסיקלי: הם משמשים מעין מערכת תווים להשמעת
הטקסט בלחן מקובל, כשהוא נקרא במסגרת ריטואלית;</span>

<span dir="rtl">(ב) תפקיד פונטי: הם מציינים את ההברה המוטעמת במילה,
בהיותם בדרך כלל צמודים אליה;</span>

<span dir="rtl">(ג) תפקיד פיסוקי-תחבירי: חלקם של הטעמים מתפקדים גם
כסימני פיסוק, במערכת הייררכית של קיסרים, מלכים, משנים ושלישים, המחלקת את
הפסוק בשיטה בינרית (=דו-חלקית) שוב ושוב, חלוקה לפנים מחלוקה, ומצביעה
בדרך זו על קשרים תחביריים פנימיים בפסוק. השלכותיו של התפקיד השלישי על
פרשנות הטקסט ברורות: כל פיסוק וכל חלוקה תחבירית מצביעים על דרך הבנה
מסוימת של הכתוב, ואגב כך הם עשויים לכוון לפירוש מסוים ולדחות פירוש
אחר</span>.

<span dir="rtl">הזכרנו את "עדי הנוסח" של המקרא שמהם מנסים לשחזר נוסח
מקורי. לנוסח המסורה, קיים עד נוסח מקורי ממש, והוא "כתר ארם צובא".</span>

<span dir="rtl">בהקדשה בראשית הספר נכתב הקולופון :</span>

<span dir="rtl">זה המצחף השלם של עש'\[רים\] וארבעה ספרים ... הקדיש אותו
השר הגדול... ממדינת בצרה בן מר רב שמחה בן מר רב סעדיה בן מר רב אפרים רוח
יי תניחם, לירושלים עיר הקדש, על זרע ישראל קהילת יעקב עדת ישרון...השכנים
בהר ציון... כדי שיוציאוהו אל המושבות והקהלות שבעיר הקדש בשלשה רגלים חג
המצות וחג השבועות וחג הסכות לקרות בו ולהתבונן וללמד ממנו כל אשר יחפצו
ויבחרו... בכל ימות השנה לראות בו דברי יתר או חסר או סתור או סדור או סתום
או פתוח או טעם מהטעמים האילו, יוציאוהו אליו לראות ולהשכיל ולהבין, לא
לקרות ולדרוש, וישיבוהו למקומו וישמרוהו</span>.

<span dir="rtl">ומאה שנה אחר כך, נוסף לו קולופון:</span>

<span dir="rtl">זה המצחף השלם של עש'\[רים\] וארבעה ספרים שכתב אתו מרי
ורבנא שלמה הנודע בבן בויאעא הסופר המהיר רוח ייי תניחנו, ונקד ומסר אותו
באר היטב, המלמד הגדול החכם הנבון אדון הסופרים ואבי החכמים וראש המלמדים
המהיר במעשיו המבין במפעליו היחיד בדורותיו מר רב אהרן בן מר רב אשר, תהי
נפשו צרורה בצרור החיים עם הנביאים והצדיקים והחסידים</span>.

<span dir="rtl">אהרון בן אשר, היה אחרון למשפחה שבמשך חמישה או שישה דורות
עסקה בנושא של המסורה. הוא האחרון ביניהם, ונפטר לפני שנת 1000. מועד
פטירתו לא ידוע, אך קיים מסמך משנת 989 ובה הוא מוזכר יחד עם "נוחו עדן".  
כמסופר בחיבור מסורה קדום:</span>

<span dir="rtl">“אשר הזקן הדגול ז”ל, ואחריו היה בנו נחמיה ננפ”ש (=נוחו
נפש), ואחריו היה משה בן נחמיה, ואחריו היה אשר בנו, ואחריו משה בנו יעני
(=כלומר) משה בן אשר, ואחריו היה אהרן בנו יעני (=כלומר) בן משה. ודע כי זה
אהרן בן משה בן אשר בן משה בן נחמיה בן אשר הזקן הגדול ז”ל היה אחרית
השלשלת</span>”.

<span dir="rtl">משפחה זו לא הייתה היחידה שעסקה בנושא. מפורסמת גם משפחת
"בן נפתלי". היא לא הייתה מתחרה, אבל היו הבדלים וחילוקי דעות ביניהם, אך
המסורה בנוסח משפחת בן אשר נתקבלה בדרך כלל.</span>

<span dir="rtl">משקל גדול בכך היה לרמב"ם, מאתיים שנה מאוחר יותר,
הכותב:</span>

<span dir="rtl"><u>רמב"ם יד החזקה הלכות תפילין מזוזה וספר תורה פרק
ח</u></span>

<span dir="rtl">וספר שסמכנו עליו בדברים אלו הוא הספר הידוע במצרים שהוא
כולל ארבעה ועשרים ספרים, שהיה בירושלים מכמה שנים, להגיה ממנו הספרים,
ועליו היו הכל סומכין לפי שהגיהו בן אשר, ודקדק בו שנים הרבה והגיהו פעמים
רבות כמו שהעתיקו, ועליו סמכתי בספר התורה שכתבתי כהלכתו.</span>

<span dir="rtl">ומניחים שהוא מתכוון ל"כתר ארם צובא".</span>

<span dir="rtl">הספר נקרא כך, מפני שהיה רוב הימים בחַלַּבּ שבסוריה, שנקראת
במקורותינו "ארם צובא". לאחר שנדד בין יהודים וקראים, ובין א"י למצרים,
הגיע לבית הכנסת בחלב, ונשאר שם במשך 600 שנה, עד מלחמת השחרור.</span>

<span dir="rtl">ב 1947 היו פרעות בעיר, ונשרף בית הכנסת, ויהודי אחד הציל
את הספר לאחר שנשרף בחלקו, ולאחר הרפתקאות רבות, הגיע, מה שנותר ממנו,
למוזיאון ישראל. נשארו בערך 60% מהדפים, ויש השערה שדפים רבים לא נשרפו אלא
נשדדו והתפזרו בעולם.</span>

<span dir="rtl">כך או כך זה הספר שבו נראה נוסח המסורה המקורי, או לפחות
העתיק ביותר.</span>

<span dir="rtl">בנוסף לכל האמור לגבי מפעל המסורה, חכמי המסורה גם ביצעו
סטטיסטיקות של מציאות מילים במקרא, והם מציינים בשולי העמודות, וכן למעלה
ולמטה מילים יחידניות, וגם מילים שנהוג לקרוא אחרת או לא לקרוא בכלל (קרי
וכתיב).</span>

<img src="../../img/images-234/media/image4.png"
style="width:6.39583in;height:7.625in" />

<span dir="rtl">בעמוד שלפנינו שלוש עמודות (שלושה טורים), וזו דרך הכתיבה
הרגילה של המצחפים הקדומים של המסורה. המילים מנוקדות ומוטעמות בטעמי
המקרא. בין הטורים באות הערות מסורה רבות הכתובות באותיות קטנות. אלו הן
הערות **המסורה הקטנה**</span>. <span dir="rtl">גם בראש העמוד ובתחתית
העמוד באות הערות מסורה, והן הערות ארוכות יותר. אלו הן הערות **המסורה
הגדולה**</span>.

<span dir="rtl">נחזור לאותיות הטקסט המקראי. ניתן להבחין פה ברווחים של
שורות או חלקי שורות חלקות. הרווחים האלה מורים על רווח של פרשה: בשני
מקומות בעמוד באה פרשה לאחר רווח של שורה שלמה, וזו היא פרשה פתוחה
....במקומות אחרים באה פרשה לאחר זיח קטן מראש השורה ...או לאחר רווח הכלוא
בתוך השורה .... אלה הן פרשות סתומות.</span>

<span dir="rtl">סופר הכותב ספר תורה צריך להקפיד על עיצוב נכון של הפרשות
הפתוחות והסתומות, כפי שהוא מקפיד על כתיבה מדויקת לאותיותיה של הטקסט
עצמו. ברייתא המובאת במסכת שבת קג ע”ב (ונפסקה להלכה ברמב”ם הלכות ספר תורה
פ”ז הי”א) מורה: “פרשה פתוחה לא יעשנה סתומה, סתומה לא יעשנה
פתוחה</span>”.

<span dir="rtl">נחזור להערות המסורה הרגילות. הערות המסורה הקטנה הן
קצרות, ולעתים קצרות מאוד, ויש אפילו הערות בנות אות אחת. ההערה מקושרת אל
הטקסט המקראי באמצעות עיגולית הבאה מעל המילה. הערת המסורה קשורה למילה
הבאה בשורה מימין או בשורה משמאל. ההערה השכיחה ביותר היא “ל’” והיא קיצור
של הצירוף הארמי “ליתא דכוותיה”, כלומר אין כמו המילה הנדונה, כלומר המילה
היא יחידאית. מילה יחידאית היא יחידאית בצורתה זו. לדוגמה, המילה “ולנפתלי”
היא יחידאית, אף שהשם “נפתלי” מופיע פעמים רבות במקרא</span>.

<span dir="rtl">גם הערות הכתיב והקרי כלולות בין הערות המסורה. דוגמה לכך
ניתן לראות בטור הימני: על המילה “אשדת” נמסר בהערת המסורה הקטנה מימין
“כת’ מלה חדה וקרי תרת מלין”, כלומר המילה נכתבת כמילה אחת, ונקראת כשתי
מילים</span>.

<span dir="rtl">הערת המסורה הקטנה מוסרת בדרך כלל מספר בלא פירוט הפסוקים,
ואילו הערת המסורה הגדולה ארוכה יותר ומוסרת מספר עם פירוט.</span>

<span dir="rtl">הנה לדוגמה הערת המסורה הגדולה הראשונה בעמוד: “וזרח ג’.
וזרח משעיר, וזרח בחשך אורך, וזרח השמש ובא השמש”. המילה וְזָרַח באה שלוש
פעמים בתנ”ך, ואלו הם: “וזרח משעיר” רומז לפסוק הבא בעמוד שלפנינו, והוא
הפסוק השני בפרשת “וזאת הברכה”: “ויאמר ה’ מסיני בא וזרח משעיר למו”. הפסוק
השני הוא ישעיה נח י: “וְזָרַח בחשך אורך ואפלתך כצהרים”, והפסוק השלישי קהלת
א ה: “וְזָרַח השמש ובא השמש</span>”.

<span dir="rtl">זו ממש עבודה של קונקורדנציה, ונראה שזה מספיק
לנו...</span>

<span dir="rtl">שמו של בן אשר סימל במשך הדורות את הנוסח המדויק ביותר
והמוסמך ביותר של המקרא, ומסרנים ומדפיסים רבים שאפו להגיע אל הנוסח
שקבע.</span>

<span dir="rtl">וכך כותב יוסף אלבו (רב ופילוסוף, נפטר 1444, ספרד)
בספרו:</span>

<span dir="rtl"><u>ספר העקרים - מאמר שלישי פרק כב</u></span>

<span dir="rtl">כי היהודים מדקדקים בתורה ובאותיותיה, במלא וחסר, ומתפארים
בידיעת מנין האותיות ופסוקי הטעמים, עד שהם כותבים זה בגליוני ספריהם
וקורין אותו מסורת. מה שלא עשו כן שאר האומות.</span>

<span dir="rtl">וכן אמרו למה נקרא שמם סופרים? שהיו סופרים כל אותיות
שבתורה (קדושים דף ל' ע"א) וזה לאות כי היא שמורה בידם כמו שנתנה למשה, בלי
שנוי, והראיה שהיא נמצאת היום ביד כל ישראל המפוזרים בכל העולם מקצה מזרח
עד סוף המערב על נוסח אחד בלי שנוי:</span>

<span dir="rtl"><u>וכך מעיד ר’ מנחם די לונזאנו בן המאה השש עשרה בראש
ספרו “אור תורה":</u></span>

<span dir="rtl">ונהגו כל ישראל בגלילות האלו לסמוך על קריאת בן אשר, כאילו
יצאה בת קול ואמרה: “בן אשר ובן נפתלי – הלכה כבן אשר</span>”.

<span dir="rtl">יש עוד שני "עדי נוסח" למסורה, מהתקופה שבה הסתיימה פעילות
חכמיה שנמשכה דורות.</span>

<span dir="rtl">האחד, שכנראה, עתיק יותר בכמה עשרות שנים מכתר ארם צובא,
ואולי נכתב קודם, ובמשך הזמן עבר תיקונים ותוספות בהתאם למסורה, הוא כתב יד
ששון (על שם האיש שהחזיק בו זמן רב). כתב יד זה נרכש על ידי מוזיאון "אנו"
(בית התפוצות בשמו החדש) במחיר של 38 מיליון דולר, במכירה פומבית. הוא
נכתב, כנראה בתחילת המאה העשירית, כלומר, לפני 1100 שנה. הוא פחות מפואר
מכתר ארם צובא, אך הוא כמעט מלא.</span>

<span dir="rtl"><u>כתב יד ששון</u></span>

<img src="../../img/images-234/media/image5.jpeg"
style="width:7.32361in;height:4.87778in" alt="צילום: איציק בירן" />

<span dir="rtl">כתב יד ששון, מכיל מסורה שיש בה מרכיבים גם מהמסורה של בן
נפתלי.</span>

<span dir="rtl">ולבסוף, קיים ספר תנ"ך מלא, כתב יד לנינגרד (שנמצא בספריה
הלאומית הרוסית בלנינגרד), שידוע שנכתב בשנת 1008 או 1010 (התאריך נכתב
בקולופון שלו).</span>

<span dir="rtl">זה המחזור מקרא שלם נכתב ונגמר בנקודות ובמוסרות ומוגה יפה
במדינת מצרים</span>

<span dir="rtl">ונשלם בחדש סיון שלשנת ארבעת אלפים ושבע מאות ושבעים שנה
לבריאת עולם</span>

<span dir="rtl">היא שנת אלף וארבע מאות וארבעים וארבעה לגלות המלך יהויכין
והיא שנת אלף</span>

<span dir="rtl">ושלוש מאות ותשע עשרה שנה למלכות יונים שהיא למנין שטרות
ולפסיקת הנבואה</span>

<span dir="rtl">והיא שנת תשע מאות וארבעים לחרבן בית שני והיא שנת שלוש
מאות ותשעים</span>

<span dir="rtl">ותשע למלכות קרן זעירה.</span>

<span dir="rtl">(1008 או 1010, מפני שיש סתירה בין התאריכים
המצויינים)</span>

<span dir="rtl">כתב היד הזה נכתב תחילה שונה במקצת משיטת בן אשר, ואחר כך
נעשו בו תיקונים כדי להתאימו.</span>

<span dir="rtl"><u>כתב יד לנינגרד.</u></span>

<img src="../../img/images-234/media/image6.jpeg"
style="width:3.6875in;height:5.83363in" alt="undefined" />

<span dir="rtl">צריך להדגיש שוב, שבניגוד לגירסאות המוקדמות של התנ"ך,
ששונו לצורך תיקון סתירות, פרשנות, ואך מסיבות אידיאולוגיות (כמו תנ"ך
השומרונים), המסורה כבר רואה את הטקסט עצמו כמקודש, ומתרכזת בעיגון צורת
ההגייה, בהסתמך על מסורת ההגייה.</span>

<span dir="rtl">כמובן, שהמשך העתקות בכתב יד, גרמו שוב להבדלים וגירסאות
גם במסורה. וכאשר הגיעה תקופת הדפוס היה צורך שוב לבצע בחירות.</span>

<span dir="rtl">כל ספרי התנ"ך המודפסים היום מבטיחים שהם נאמנים למסורה
(אם כי לא מדפיסים את הערות המסורה הקטנה והגדול, להוציא, אולי, כתיב
וקרי).</span>

<span dir="rtl">הנה בהקדמה לתנ"ך קורן, הנפוץ היום כמעט בכל בית:</span>

<span dir="rtl">המהדורה **מדויקת על פי המסורה**, בעיון ובבדיקה מדוקדקת,
עד כמה שיד אדם מגעת, וכל כך **על יסוד חוותם של בעלי המסורה ושל המדקדקים
והמפרשים** ועל פי מה שמצוי ברֹב [כתבי
היד](https://he.wikipedia.org/wiki/%D7%9B%D7%AA%D7%91_%D7%99%D7%93_(%D7%94%D7%A2%D7%AA%D7%A7))</span> <span dir="rtl">והדפוסים
המוסמכים, ולא כהעתקה משועבדת לדפוס או לכתב יד מסוים</span>.
