<span dir="rtl"><u>השורה השניה – הבתולה מלודמיר</u></span>

<span dir="rtl">הבתולה מלודמיר, גם היא גיבורה שאינה בדיוק מהשורה השנייה
(כמו כל גיבורינו), אלא שאותה אין להעביר לשורה הראשונה (כמו את שרה שנירר
שנשווה ביניהם בסוף הסיפור) אלא היא שוכנת בין השורה השנייה ובין עולם
האגדות.</span>

<span dir="rtl">אנחנו נמצאים בלב המאה ה-19, תקופת שבה החסידות נמצאת
בפריחה מבחינת ריבוי החסידים, וריבוי האדמו"רים, אך שפל רוחני יחסי, שבו
רמתם של האדמו"רים יורדת, ואצל חלקם השחיתות חוגגת. הם מתפרנסים מ"פדיונות"
קהל המאמינים, ולא פעם חיים חיי פאר, עם קהל חסידים עניים מרודים (מוכר
לנו...).</span>

<span dir="rtl">בתקופה זו אנו מוצאים את הבתולה מלודמיר, כאדמ"ור (או אם
אפשר לומר "אדמו"רית).</span>

<span dir="rtl">וכדי להצדיק עצמנו נאמר מייד: הבתולה מלודמיר היא דמות
אמיתית, ששמה חנה רחל וברמאכר, נולדה בלודמיר (חבל ווהלין, היום בפינה
הצפון מערבית של אוקראינה), ונפטרה בירושלים, ושלא כמשה רבנו, מקום קבורתה
ידוע.</span>

<span dir="rtl">אלא שככל שנחפש פרטים על חייה נמצא תמיד "אומרים שכך,
ואומרים שכך...".</span>

<span dir="rtl">לכן, שלא כדרכנו נתחיל דווקא מהסוף. ולא מסוף חייה, אלא
הרבה מאוחר יותר...</span>

<span dir="rtl"><u>מתוך "הארץ", כתבה של יאיר שלג 2004</u></span>

<span dir="rtl">מחר לפנות ערב יתכנסו כמה עשרות אנשים בגינת ביתה של משפחת
קגן, בשכונת בקעה בירושלים, כדי לציין אירוע מיוחד: יום השנה ה-116 למותה
של "הבתולה מלודמיר", חנה-רחל ורברמאכר, אשה ערירית מהעיירה לודמיר
שבאוקראינה (בחייה היתה העיירה שייכת לאימפריה הרוסית) שנודעה כאדמו"רית
חסידית. היא התפללה בטלית ותפילין ונהגה, כמנהג האדמו"רים הגברים, לערוך
לחסידיה "סעודה שלישית" (הסעודה של שבת אחר הצהריים, שייחודה ברוח
המלנכולית השורה עליה בשל הפרידה הקרובה מהשבת), שבה אמרה דברי תורה. כמו
כן לקבל חסידים בשאלות תורניות והעניקה להם ברכות</span>.

<span dir="rtl">ברוח זו יציינו גם רות גן קגן, רב בזכות עצמה (שאינה
משתייכת לזרם כלשהו), ואורחיה את יום הזיכרון באמירת דברי תורה ובעיסוק
במשמעות של לימוד תורה נשי</span>.

<span dir="rtl">יום השנה ה-116 איננו תאריך עגול, אבל השנה הוא בכל זאת
תאריך מיוחד. שכן ביום ראשון, שבו חל התאריך המדויק של יום הזיכרון, יעלו
מוקירי זכרה של ורברמאכר לקברה, שבהר הזיתים. מיקומו של קברה התגלה רק לפני
כשנה בידי נתנאל דויטש, חוקר יהודי (איש מחשבת ישראל בהתמחותו) מפנסילווניה
שבארצות הברית, שלאחר כמה שנות מחקר פירסם בשנה שעברה ביוגרפיה על ורברמאכר
ושמה "הבתולה מלודמיר - אשה יהודייה קדושה ועולמה</span>".

<span dir="rtl">בחודשים האחרונים אירגנה קגן הקמת מצבה מכובדת על קברה של
ורברמאכר (המצבה המקורית, שאף אחד אינו יודע מה נכתב בה, נשברה כנראה בעת
הכיבוש הירדני של ירושלים המזרחית) וזו תיחשף ביום ראשון. על המצבה נכתב:
"פ"נ הרבנית הצדקת חנה רחל, בת ר' מאניש, מלודמיר, כ"ב תמוז תרמ"ח; מנשים
באהלה של תורה תבורך". במכוון, הכיתוב אינו מסגיר את תפקודה האדמו"רי,
והניסוח "הרבנית הצדקת" משמר את הכינוי שניתן לה בארכיונים בני זמנה. קגן
מסבירה זאת בכך ש"לא רצינו להתבלט יותר מדי באזור הקברים החרדיים שבו היא
קבורה. מה גם שהיא עצמה, למרות אורחותיה המיוחדים, היתה כל חייה אשה אדוקה
שראתה את עצמה חלק מהעולם החסידי</span>".

<span dir="rtl">.....</span>

<span dir="rtl">במחקר החסידות כבר נכתבו כמה מחקרים על אודותיה; הראשון
ביניהם עוד בראשית המאה העשרים, ביד חוקר החסידות שמואל הורודצקי. לפני
שנים אחדות אף הועלה בתיאטרון החאן מחזה על קורותיה, "הבתולה מלודמיר",
שכתבה יוספה אבן-שושן, בכיכובה של גילי בן-אוזיליו</span>.

<span dir="rtl">ויש להוסיף, שלא רק מחזה נכתב עליה, ולא רק ספרים נכתבו
עליה, אלא עיריית ירושלים קראה רחוב על שמה. אבל הרחוב לא נקרא "הבתולה
מלודמיר" כפי הכוונה תחילה, אלא "חנה רחל מלודמיר".... כי החרדים
התנגדו.</span>

<span dir="rtl">וגם עיצוב המצבה, שהוזכר בציטוט הקודם כ"לא רצינו להתבלט
יותר מדי באזור הקברים החרדיים שבו היא קבורה", למעשה, נקבע על ידי "חברה
קדישא" שכך דרשו (וזה על פי אתר ויקיפדיה/מיזמי ויקיפדיה/ אתר האנציקלופדיה
היהודית/... שנראה אמין (ובגלל זה לא קובע בפסקנות אמתות לא
מבוססות).</span>

<span dir="rtl">116 שנה, אחרי מותה של אשה אחת, שלא השאירה שום דבר כתוב,
שום מוסד קיים, אלא סיפורים ואגדות, עדיין נלחמים בה ובקברה, החרדים של
ירושלים... (מזכיר לי את מיכאל הלפרין מכיוון אחר...).</span>

<span dir="rtl">ואיך נמצא הקבר? מוסיפה יעל לוין במאמר מ 2006
ב"מעריב".</span>

<span dir="rtl">דויטש בדק את רשימות ה"חברה קדישא" משלהי המאה התשע עשרה.
שש נשים בשם חנה רחל נפטרו בסוף מאה זו, ובכללן אישה אחת שנקברה בחלקה
הישנה של ווהלין ששֵם אביה ר' מאניש ומועד פטירתה – כ"ב בתמוז תרמ"ח</span>
(1888).  
  
<span dir="rtl">בעקבות זיהויו זה של דויטש אותר מקום ציונה ביוזמת ר' זלמן
שחטר מארצות הברית ובאמצעות תלמידיו בארץ, ובראשם הרב רות גן קגן.</span>

<span dir="rtl">..... ביום שישי שלאחריו ראה אור ב"הצופה" מאמרה של כותבת
שורות אלה, "נפש לחנה-רחל: תקס"ו-תרמ"ח (1806-1888)". האירוע בהר הזיתים אף
הוסרט בידי שמואל אדלמן</span>.   
  
<span dir="rtl">בתקופה האחרונה הובאו לידיעתי שני מקורות נוספים בעלי
עניין על הבתולה מלודמיר. לאחרונה פורסם בהוצאת עם עובד ספר שיריה של שרה
פרידלנד "אנא בשם", ובו כלולה הפואמה שחיברה בשנת תשס"ד על הבתולה מלודמיר
לרגל ההקמה המחודשת של מצבתה. מיכל ווזנר הקדישה לדמות זו את הטור השבועי
שלה מיום שישי האחרון ב"מקור ראשון" ("גאוות יחידה"), כשהיא נוטלת הזדמנות
ומזכירה בהרחבה פואמה זו של פרידלנד</span>.  
    
<span dir="rtl">נראה כי דמותה האגדית של חנה רחל, תמשיך לעורר עניין בנשים
יהודיות שנפשן כמהה לנשגב והרוחני</span>.

<span dir="rtl">אין ספק שהבתולה מלודמיר, התרוממה מהערפל שסביב דמותה,
בתקופתנו, תקופת שחרור האשה, והצמאון לדמויות נשיות עצמאיות, ואפילו
מורדות.</span>

<span dir="rtl">אנחנו מוצאים, לא בהפתעה, איך דמויות היסטוריות נשכחות
"עולות לגדולה", בגלל ערכים חדשים בהווה. (כולנו יודעים איך החשמונאים, ובר
כוכבא, היו דמויות מהשורה השלישית... או פחות... במסורת התלמודית, ו"עלו
לגדולה" עם ערכי הציונות).</span>

<span dir="rtl">ואם הזכירה יעל לוין את שרה פרידלנד, ואת הפואמה שחיברה,
הרי דבריה של שרה וחלק מהפואמה לפנינו.</span>

<span dir="rtl"><u>שרה פרידלנדר, שורות ההתחלה ושורות הסיום של הפואמה:
הבתולה מלודמיר</u></span>

**<span dir="rtl">חנה רחל מלודמיר</span>  
**<span dir="rtl">היֹה הייתה, או לא הייתה, אשה אחת. אומרים: צדקת הייתה.
אומרים: חכמנית. והייתה מעניקה ברכה ותורה ועצה לחסידיה וחסידותיה.
אדמו"רית. אומרים: ומשסירבה לנישואין נודתה ועלתה לירושלים. ויש אומרים:
תפילין הייתה מנחת ועטורה בטלית התפללה לפני הכותל המערבי</span>.  
<span dir="rtl">עתה אומרים: מצאנו חלקת קברהּ, והיא רשומה בפנקסי "ווהלין
חדש" בהר הזיתים – "הרבנית הצדקת חנה רחל בת מניש", ויום פטירתה – כב בתמוז
תרמ"ח</span>.  
  
<span dir="rtl">מצֵבה העמדנו על כל האמירות הללו</span>.  
<span dir="rtl">על אגדות שקיומן משוטט בין עולמות, רובצת ממשיות, לוח
אבן</span>.  
<span dir="rtl">בין עצמותיה, הנרקבות שם או לא, לבין רוחה הרוחפת-אולי,
לבין המצבה שגילו בנות דורי על קברה - שם אני</span>.  
<span dir="rtl">לילה מבקשת נפשי להינשא על משבי תפילות, שלוחשת אדמו"רית
דחויה וערטילאית ממקומה-לא-מקום עפר של הר הזיתים, נִכחה, לעבר המקום,
משתיתו של עולם</span>.  
<span dir="rtl">לילה אתערבל בצללית אשה אחת לבושת שחורים, נהמותיה
יונים</span>.  
  
...<span dir="rtl">אֶבֶן רַכָּה כִּסִּינוּךְ וְשִׁיר עֶרֶשׂ</span>  
<span dir="rtl">שֶׁלֹּא תִּצְטַנְּנִי</span>:  
"<span dir="rtl">לִינִי הַלַּיְלָה</span>  
<span dir="rtl">וְהָיָה בַבֹּקֶר אִם יִגְאָלֵךְ טוֹב - יִגְאָל</span>  
<span dir="rtl">וְאִם לֹא יַחְפֹּץ לְגָאֳלֵךְ - וּגְאַלְנוּךְ אָנוּ</span>,  
<span dir="rtl">לִינִי הַלַּיְלָה</span>  
<span dir="rtl">שֶׁבְּנוֹתַיִךְ עוֹשֹוֹתַיִךְ, שֶׁבְּנוֹתַיִךְ אִמּוֹתַיִךְ</span>."

<span dir="rtl"><u>וכך כותבת המשוררת על המוטיבציה שלה:</u></span>

<span dir="rtl">את הפואמה הזאת, שראשיתה וסופה הובאו כאן, הקראתי בטקס שבו
**נשים** ערכו לראשונה אזכרה על קברה של חנה רחל מלודמיר, לאחר שעיצבו מצבה
והעמידו אותה על הקבר בהר הזיתים. הטון הנמלץ והחגיגי שבשיר הזה, שאינו
אופייני לכתיבתי, נבע כנראה מכך שהשיר נכתב כביטוי להתרגשותי כשהשתתפתי -
כמשתתפת מודעת מאוד - בתהליך של כינון מיתוס.</span>

<span dir="rtl"><u>ושוב, יעל לוין, באתר "כיפה", 2016 מזכירה התייחסויות
חדשות יחסית לבתולה מלודימיר.</u></span>

<span dir="rtl">הסופר אלי ויזל שנפטר לאחרונה הקדיש את הרצאתו השנתית
המיוחדת באוניברסיטת בוסטון באוקטובר 2006 לבתולה מלודמיר. הרצאה זו לא
נדפסה ואינה ידועה ומוכרת, ונמצאת באתר ארכיונו של ויזל. הרצאה זו ניתנה גם
באפריל 2007 בניו יורק. בהתקרב מלאות שלושים להסתלקותו של ויזל נייחד לה
מקום.</span>

<span dir="rtl">הרצאתו של ויזל מסתמכת במידה רבה על המקורות המצויים בספרו
באנגלית של נתנאל דויטש המוקדש לבתולה מלודמיר, אולם ויזל מעניק לחומר
ניחוח ואינטרפרטציות מיוחדים. יצוין כי לקראת תום דבריו מזכיר ויזל שהתוודע
לדמותה באמצעות מכרו הסופר והעיתונאי מנשה אונגר (1899-1969) שעבד בעיתון
"דער מארגען זשורנאל", וזאת בשעה שויזל עצמו כתב עבור ה"פארווערטס".</span>

<span dir="rtl">...</span>

<span dir="rtl">בקיץ 2014 התפרסם הספר לבני הנעורים מאת [הרב שלמה
אבינר](https://www.kipa.co.il/tags/%D7%94%D7%A8%D7%91-%D7%A9%D7%9C%D7%9E%D7%94-%D7%90%D7%91%D7%99%D7%A0%D7%A8)</span> <span dir="rtl">"הנערה
מלודמיר", המספר את קורותיה של חנה רחל ורברמאכר. הספר כתוב ברובו המכריע
בגוף ראשון, ובעמוד האחרון מובאים דברי תלמידותיה. הנערה מלודמיר מוצגת בין
היתר בהתאם למקורות שמהם נשאב המידע על אודותיה, כמי שאמרה קדיש אחר פטירת
אביה, כמי שלבשה טלית ותפילין, כמי שעמדה בראש [בית
מדרש](https://www.kipa.co.il/tags/%D7%91%D7%99%D7%AA-%D7%9E%D7%93%D7%A8%D7%A9),</span> <span dir="rtl">וכמי
שאליה נהרו נשים וגברים כאחד. בפיה של חנה רחל מושמים טיעונים פמיניסטיים
מובהקים. כך חברתה הקניטתה באומרה שהיא כנראה מקנאה בגברים ורוצה להיות
למדנית כמותם, וחנה רחל השיבתה: "איפה כתוב שהתורה שייכת רק לגברים?". היא
מתוארת כמי שלא הייתה מעונינת להסתפק במצוות שהנשים מחויבות בהן, אלא ביקשה
לקיים את כל התורה כמו הגברים, במה שמותר לנשים, "ואדרבה בהרבה תחומים,
בינה יתרה באשה מאשר באיש". היא מוזכרת כמי שהקפידה לומר קדיש בלחש יחד עם
הגברים כדי שקולה לא יישמע, וכמי שהכינה לעצמה טלית שאינה דומה לשל גבר כדי
שלא לעבור על איסור "לא ילבש</span>".

<span dir="rtl">ומעניין איך הרב אבינר, המחמיר בנושאי צניעות, ואף קורא
לבנות דתיות לא להתגייס, מתאר דמות זו בספרו. אך הספר אינו בידי. בכתבה
נראה שהוא מדבר מצד אחד על שוויון לאשה, ואפילו פמיניזם של הגיבורה, ומצד
שני, טלית שונה, כדי לא לעבור על המצווה "שלא תלבש אשה בגדי גבר", ואמירת
קדיש בלחש כדי לא לעבור על "קול באשה ערווה".</span>

<span dir="rtl">ומה באמת ידוע על חנה רחל מוברמאכר?</span>

<span dir="rtl">מאמץ מחקרי גדול בנושא, נעשה על ידי נתנאל דויטש.</span>

<span dir="rtl">נתנאל דויטש הוא יהודי אמריקני, שהתמחה בהיסטוריה יהודית,
ומלמד באוניברסיטאות אמריקניות. בשנת 2003 יצא ספרו: "הבתולה מלודמיר: אשה
יהודייה קדושה ועלומה". נראה, שגם הוא כמעט ולא הצליח למצוא תעודות של ממש
על חייה (וזה לא מפליא, אם היא לא כתבה, ומתנגדיה לא רצו לפרסמה). ובכל זאת
הצליח להוכיח שהייתה קיימת...</span>

<span dir="rtl">הנה סיכום של חלק מהמאמר שלו, שנמצא באנגלית באתר</span>
JSTOR<span dir="rtl">.</span>

<u>New Archival Sources on the Maiden of Ludmir</u>

<u>Nathaniel Deutsch</u>

<span dir="rtl">חנה רחל וברמאכר ידועה כ"אשה רבי" יחידה בהיסטוריה
החסידית. סופרים רבים מתארים את מנהגיה: ניהול סעודה שלישית בשבת, ריפוי
מחלות, טלית ותפילין, וסירוב להינשא. בשלב מסוים עלתה לירושלים.</span>

<span dir="rtl">למרות פרסומה, רוב הפרטים על חייה עטופי אגדה. וכאן אנסה
להביא פרטים ארכיונאיים חדשים.</span>

<span dir="rtl">מחקרים מראים שנשים לא היו פסיביות בהיסטוריה או נעדרות
ממאורעות שעשו היסטוריה אבל נעדרו מהסיפור... בסיפור הנכתב הראשון של
הורודצקי 1909 היו עדויות של אנשים, אך שום עדות רשמית.</span>

<span dir="rtl">אחרי מאמצים של חמש שנים (של כותב המאמר) נמצאו כמה
עדויות.</span>

<span dir="rtl">במפה רוסית של העיר לודמיר, מהארכיון ההיסטורי של רוסיה,
מוזכר הבית של היהודיה חיה רוחל רבינובנה. הביוגרפים שלה מכנים אותה חנה
רוחל וברמכר. ההנחה היא שקיימת טעות בין חיה לחנה, ו"רבינובנה" היא הניסיון
הרוסי לכתוב ברוסית "רבנית". ראייה נוספת לכך שהכוונה לאישה זו, היא שידוע
שהיא בנתה בית כנסת (או שטיבל) בקומה השנייה של הבית שירשה, ועדים העידו על
מיקומו, וזה המיקום של הבית במפה הרוסית.</span>

<span dir="rtl">פרטים נוספים קיימים במפקד של מונטיפיורי מהשנים 1866 ו
1875. מפקדים אלה ערך מונטיפיורי בארץ ישראל. ברשימות אלה נשים נשואות
מוזכרות אחרי בעליהן ללא אינפורמציה נוספת, אך אלמנות נזכרות עם פרטים
רבים.</span>

<span dir="rtl">התייחסויות לבתולה מלובלין מופיעות ברשימת האלמנות של
"כולל ווהלין" החסידי בירושלים. (החלוקה התנהלה דרך מוסדות פנימיים, ביניהם
ה"כוללים" המאחדים את יוצאי אותו איזור בחו"ל. נזכיר שלודמיר נמצאת בחבל
ווהלין).</span>

<span dir="rtl">במפקד של 1866 מופיעה "הרבנית רוחל חנה" שנולדה בלודמיר.
בגיל 60 הגיעה לארץ, שלוש שנים קודם המפקד, ורשומה כמשפחה יחידנית, ללא כל
פרטים נוספים כמו בעל שנפטר.</span>

<span dir="rtl">מעט יותר נכתב במפקד 1875.</span>

<span dir="rtl">"הרבנית הצדקת חנה רוחל" מלודמיר, בת 69, הגיעה לארץ
1858-9, משפחה יחידנית. ובסעיף "עיסוק ואמצעים" נכתב "זקנה משפחת רם",
וכנראה הכוונה, ממשפחה אמידה. זה מתאים לרשימות ביוגרפיות המתארות את אביה
מונש כאדוק במצוות וסוחר עשיר. ומכאן שהיא המשיכה להיתמך בכספי
ירושתה.</span>

<span dir="rtl">מנשה אונגר, כותב מסורות משמיעה, וביניהם סיפור, שאחרי
מותה של הבתולה מלודמיר נמצאו 500 רובל זהב על גופתה. מכיוון שלא נטלה
כספים מהכולל (כספי חלוקה), לא הייתה צריכה להישמע להוראות הרבנים.</span>

<span dir="rtl">עד כאן נתנאל דויטש.</span>

<span dir="rtl">רוב הכתבות שמופיעות במרשתת, מלבד המחקרים החדשים, בעיקר
של נתנאל דויטש, מתבססות על ספרו של שמואל הורודצקי, שהיה מראשוני חוקרי
החסידות.</span>

<span dir="rtl">הורדצקי שנולד באוקראינה ולמד בברלין ובשוויץ, ועלה לארץ
ממש ב 1939, נפטר ב 1957.</span>

<span dir="rtl">לא מצאתי את מה שכתב על הבתולה מלודמיר, ואני משתמש
במקורות המסתמכים על מאמרו משנת 1909, עשרים שנה אחרי מותה של גיבורת
סיפורנו. המאמר נכתב רוסית, ולא תורגם לעברית, כנראה.</span>

<span dir="rtl">רחל אליאור, היא פרופסור אמריטוס לנושאי יהדות, מוכרת
למדי, בעלת דעות מתקדמות בנושאים רבים, ובין השאר פמיניסטית. כתבה ספר גדול
בשם "סבתא לא ידעה קרוא וכתוב" על מניעת השכלה מנשים בהיסטוריה. רחל משתמשת
במאמרו של הורדצקי.</span>

<span dir="rtl"><u>להלן, סקירה על הנושא מתוך אתר בפייסבוק:</u></span>

<span dir="rtl"><u>הרצאות שיחות ומאמרים של פרופסור רחל
אליאור.</u></span>

<span dir="rtl">שמואל אבא הוֹרוֹדֶצקי (1871-1957), חוקר חסידות וקבלה,
מצאצאי אדמו"רי טשרנוביל שבאוקראינה, סיפר במאמר קצר בשפה הרוסית, שהתפרסם
בכתבֿ העת "יברייסקאיה סטרינה" \[היהדות העתיקה\] (1909), ד, עמ' 219-222,
על דמות יוצאת דופן של אשה שנהגה כצדיק חסידי ושמה היה 'הבתולה מלודמיר'.
מאמרו התבסס על סיפורים ומסורות עממיות אודותיה, ששמע מפי קרוביו ובני
מולדתו, **שזכרהּ היה עדיין חי בתודעתם**. לדבריו, חנה רחל ורברמאכר</span>
(1806-1888) <span dir="rtl"></span>

<span dir="rtl">\[או הרבנית רחל חנה, לפי רשימת האלמנות במִפקד האוכלוסין
של משה מונטיפיורי בשנת תרכ"ו בחטיבת חסידי ווהלין\],</span>

<span dir="rtl">נולדה כבת יחידה למשפחה אמידה של חסידי ר' מרדכי
מטשרנוביל, בעיר לודמיר שבווהלין \[היום באוקראינה\], בעשור הראשון של המאה
הֿ19, ונודעה מנעוריה כמחוננת בכישרונות יוצאי דופן בשל הצטיינותה בלימודי
לשון הקודש, ובקיאותה בלימוד המקרא והמדרשים, ובשל מנהגהּ להתפלל
בדבקות.</span>

<span dir="rtl">חנה רחל התייתמה מאמהּ סמוך לאירוסיה במחצית העשור השני
לחייה וחלתה במחלה ממושכת. בעת שהחלימה, חצתה את גבולות המגדר המסורתי
שיועד לה כבת המין הנשי: היא ביטלה את האירוסין, הצהירה כי אין בדעתה
להינשא לבחור ששידכו לה, וניכסה לעצמה מרחב חדש ולא מוכר, שהיה עד אז רק
נחלתו של המין הגברי: היא הודיעה שבכוונתה להקדיש את חייה לחיי טהרה
וסגפנות, ללימוד תורה, תפילה, מצוות וחיי פרישוּת, משום שהאמינה, בעקבות
חיזיון שחוותה על קבר אמהּ, כי מן השמים העניקו לה נשמה חדשה ונאצלת, נשמת
צדיק, ולכן שומה עליה לחיות חיי לימוד, רוחניות, תפילה ופרישות.</span>

<span dir="rtl">כשאביה האמיד הלך לעולמו והוריש לבתו היחידה את כספו, היא
ייסדה ביתֿ מדרש והתגוררה בו לבדה, וטענה שנשמת צדיק התגלגלה בה והכתיבה לה
אורח חיים רוחני, ואף מנעה ממנה למלא את ייעודה הגשמי כאשה.</span>

<span dir="rtl">היא נודעה, כאמור לעיל, בשם 'הבתולה מלודמיר', והתייחדה
מכל בנות סביבתה בכך שנטלה לעצמה את סימני הזהות החיצוניים של המין הגברי
והפכה למעין אנדרוגינוס מגדרי: היא הייתה לבושה טלית קטן, התפללה בדבקות עם
טלית ותפילין, ודרשה ברבים מאחורי מחיצה.</span>

<span dir="rtl">שִמעהּ של הבתולה, המתעטרת ב'כלי גבר' ובחפצי קודש, שבדרך
כלל נקשרו לעולם הגברי ואומרת דברי תורה ברבים כנסתרת, יצא במחוז מגוריה
ועד מהרה נודעה כבעלת סגולות כריזמטיות. יהודי עירהּ, נשים וגברים כאחד,
החלו להאמין בכוחה להגיד עתידות ולחולל נסים ונפלאות, ומיהרו לפקוד את חצרהּ
במשך ימי השבוע לשם קבלת עצות וריפוי, ובשבתות באו להאזין לדרשותיה מבעד
לדלת סורג או מעבר לווילון, כשהיא נשמעת אך בלתי נראית.</span>

<span dir="rtl">צדיקי אוקראינה מבית טשרנוביל, ובראשם ר' מרדכי מטשרנוביל,
שניהל חצר ראוותנית שנהגו בה גינוני מלכות, ואביה נמנה עם חסידיו, ראו בעין
רעה מאוד את הנהגתה של הבתולה מלודמיר ואת חידושיה במחוזם.</span>

<span dir="rtl">בלשון ימינו אפשר לומר שסירבו להסכין עם אובדן המונופול
הגברי על ההנהגה הכריזמטית הצדיקית, על היוקרה, המעמד, העושר והממון שהיו
כרוכים בה.</span>

<span dir="rtl">.....</span>

<span dir="rtl">הם התנגדו בתוקף לאפשרות של בתולה העומדת על דעתה שהיא אכן
רשאית לחצות את גבולות המגדר בתוקף חלום או חזון, והיא אכן מסרבת להינשא,
לקיים חיי אישות וללדת ילדים, או לחיות רק בגבולות המשפחה בתוך ביתה, מטעמי
בחירה בייעוד רוחני....</span>

<span dir="rtl">......</span>

<span dir="rtl">כדי לשלול כל תוקף וכל קדוּשה ולגיטימציה מהצדיקה המתחרה,
טענו מתנגדיה הצדיקים כי יצאה מדעתה, שכן נכנסה בה רוח טומאה, שיש לגרש
אותו/ה ממנה. כלומר, הם קבעו שנדבקה בה 'רוח רעה מן החיצונים', הנודעת בשם
'דיבוק', שיש לגרשו בכפייה, ודרשו בכל תוקף שתוותר על מעמדה כצדיק.</span>

<span dir="rtl">לשם כך עשו כל אשר לאל ידם כדי לכפות עליה לאמץ מחדש את כל
מרכיבי הזהות הנשית המקובלת, שמהם התנערה, כאמור, כשקמה ממחלתה אחרי מות
אמה. כלומר, הם כפו עליה להינשא בשידוך, לבטל את זהותה הגברית כ'צדיק',
שהותנתה בתודעתה בשמירת בתוליה, ואסרו עליה ללבוש טלית, ציצית, אבנט, או כל
מסמן אחר של קדושה גברית. מתנגדיה רבי העוצמה הצליחו לכפות עליה את רצונם
והיא נישאה בעל כורחה פעם או פעמיים, אך נותרה בבתוליה והתגרשה. בעקבות
אירועים אלה השתנה מעמדה, חסידיה נטשו אותה, היא תוארה כבודדה, כקודרת
וכמוכת יגון. בשנת 1861 עלתה לארץֿ ישראל ונודעה ברשימות מפקד האוכלוסין של
כולל חסידי ווהלין בירושלים (כתבֿ יד מונטפיורי 553), בתואר הנדיר, שאולי
רומז למעמדה הייחודי, 'הרבנית רחל חנה' בנוסח אחד, המופיע במִפקד מונטפיורי
תרכ"ו, או 'הרבנית הצדקת חנה רחל מלודמיר' בנוסח שני, המופיע במפקד
תרל"ה.</span>

<span dir="rtl">פרופ' עדה רפפורטֿ אלברט ציטטה במאמרה "על נשים בחסידות",
עמ' 240.: "סיפור מחוגֵי הגאון מווילנה המזכיר במשהו את סיפורה של 'הבתולה
מלודמיר', שכן גם בו פותרים הנישואין את הבעיה המתעוררת סביב אשה בעלת
שאיפות רוחניות. 'בתולה אחת עשתה נפלאות ודיברה גדולות ולמדה זוהר וסודות
נסתרים עם לומדים. אמר הגר"א זל"ה לכשתינשא יסור הרוח מעליה, וכן
היה'.</span>

<span dir="rtl">בירחון דתי, "הפוסק" שיצא כירחון בשנת 1952 חודש טבת
(הירחון יצא משנת 1940 עד 1953), כותב אפרים טובנהויז, מאמר על הבתולה
מלודמיר המכיל את האינפורמציה המקובלת, ומתבל אותה בקצת דרמה:</span>

<span dir="rtl">"היא היתה מקרבת ביחוד את בעלי המלאכה ואת העשירים היתה
מרחיקה מעליה... רגילה היתה גם להתבודד מחוץ ללודמיר, היא אהבה להסתכל
ביפה-נוף, משוטטת היתה לפעמים יחידה ובודדה במרחבי השדות של ווהלין כשהיא
מפליגה למסתרי הרים ובקעות... מאזינה לשיחת דשאים ואילנות"</span>

<span dir="rtl">והוא מוסיף,</span>

<span dir="rtl">אך לא ארכו הימים ונתעורר עליה קטרוג גדול של רבים מגדוליה
הרביים...</span>

<span dir="rtl">ובגלל מריבות והרדיפות נאלצה להתחתן ויחד עם בעלה נסעה
לא"י ופה בשכונת מאה שערים שבירושלים העתיקה הקימה לה... שוב "חצר"
משלה.</span>

<span dir="rtl">וזה, כנראה, ממש לא מדויק, הוכח שבירושלים הייתה לבדה, וגם
אם הצליחו להשיאה, היא התגרשה טרם עלותה לירושלים.</span>

<span dir="rtl">מרדכי טובנהויז כותב גם כמה אמרות מפיה, שמקובל גם אצל
אחרים שאמרה אותם:</span>

- <span dir="rtl">מי שמחשבות קדושות מלוות אותו בדרך חייו הרי אינו בודד
  ואינו אומלל, כי המחשבות האצילות סוככות עליו מפני הבדידות.</span>

<span dir="rtl">וזה מתאים לדרך חייה.</span>

- <span dir="rtl">כל מחשבה טהורה הנובעת ממשאלות הלב, אין השכל משיג אותן
  כלל.</span>

- <span dir="rtl">כל רגע "יש" בפני עצמו, כל שהוא בהויה לא היה עוד בעבר,
  ואם גם היה, הרי הוא מתחדש.</span>

- <span dir="rtl">מי שאינו רואה את הקב"ה בכל מקום אינו רואה אותו
  כלל.</span>

<span dir="rtl">וזו גישה שמקובלת על החסידות.</span>

<span dir="rtl">מכיוון שעסקנו בפגישה הקודמת בשרה שנירר, מתבקש להשוות בין
השתיים.</span>

<span dir="rtl"><u>השוואה בין שרה שנירר והבתולה מלודמיר (חנה רחל
ורברמאכר)</u></span>

<span dir="rtl">אין ספק ששתי דמויות אלה היו פמיניסטיות, במובן של ימים
אלה, כלומר, בעלות דעה התובעת שוויון בין גברים ונשים.</span>

<span dir="rtl">שתיהן נמנעות מלהודות בכך, שיש להן דעות הסותרות את דעת
הרבנים, וגם אם הבתולה מלודמיר סותרת את דבר הרבנים, לדעתה אינה סותרת את
כוונת התורה.</span>

<span dir="rtl">שרה שנירר טוענת שכל פעילותה מיועדת למנוע מבנות ישראל
לעזוב את הדת, ולכן גם זוכה בתמיכת חלק מהרבנים באופן מוצהר, ורובם באופן
מעשי.</span>

<span dir="rtl">לגבי הבתולה מלודמיר, חיה רחל, קשה לדעת את עמדותיה בתוך
שפע הסיפורים, אבל חלקם מדגישים שעשתה מאמץ שלא לחרוג יותר מדי מההלכה,
וביקשה מאחרות שלא ללכת בדרכיה.</span>

<span dir="rtl">אבל מה שבולט בדמיון בין השתיים הוא שלשתיהן לא הייתה
משפחה. בין שנישאו בפועל ובין שנישאו לכאורה, לא היו להן ילדים, ונישואיהם
לא החזיקו מעמד.</span>

<span dir="rtl">עובדה זו מדגישה את הסיבה העיקרית לכך שאיננו מוצאים רבות
כמותן. עד המאה העשרים, אישה יהודיה נשואה לא מפסיקה ללדת ולטפל בילדים,
ואם היא עקרה, אפילו חלקית, היא מדוכאת כאילו לא מילאה את תפקידה עלי
אדמות.</span>

<span dir="rtl">רק מסוף המאה העשרים, אנחנו מוצאים נשים דתיות שמסוגלות
להגביל את מספר הילדים, או לתבוע שותפות אמיתית מהבעל, או להיעזר בדרכים
אחרות, וכך למלא תפקידים משמעותיים מחוץ לביתן. גם עליית תוחלת החיים תורמת
לכך. אין ספק שהפמיניזם הולך ומתפשט אפילו במעוז החרדיות.</span>

<span dir="rtl">ואם להזכיר את ההבדל הבולט בין השתיים, הרי שרה שנירר
שזכתה להשכלה, התקדמה בכיוון זה גם בפועלה, ו"בית יעקב" מחנך בנות, לפחות
יותר משכילות מבעליהן לומדי הגמרא, על אפם ועל חמתם של הרבנים השמרניים
ביותר. לעומת זה, חיה רחל, שלימודיה הצטמצמו ללימודי הדת, ביטאה את המרד
שלה בלב המערכת הדתית עצמה, תוך התמודדות עם תקרת הזכוכית של ההנהגה
החסידית, תפקיד האדמו"ר. משום כך סיפור הבתולה מלודמיר נשאר אנקדוטה
בהיסטוריה של החסידות בלבד, ואילו לפועלה של שרה שנירר יש פירות עד
היום.</span>
