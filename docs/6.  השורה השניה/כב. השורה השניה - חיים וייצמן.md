<span dir="rtl"><u>השורה השניה – חיים וייצמן</u></span>

<span dir="rtl">רבים מאתנו, אם לא כולם, זוכרים את חיים וייצמן עוד בחייו.
מן הסתם, אלו מאתנו שזוכרים אותו כנשיא הראשון של מדינת ישראל, לא כל כך
משלימים עם מיקומו ב-"השורה השניה"...</span>

<span dir="rtl">להצדקתי אתחיל בציטוט הבא,</span>

<span dir="rtl"><u>מתוך "המנהיג הנשכח" מאת מירון מדזיני (סקירה על ספר
"וייצמן: מנהיג הציונות" מרכז זלמן שזר ועוד):</u></span>

<span dir="rtl">אלמלא הופיעו חיים וייצמן ודוד בן־גוריון על במת ההיסטוריה
של עם ישראל, ספק גדול אם הייתה קיימת מדינת ישראל. שמו של בן־גוריון נישא
בפי העם כמעט חמישים שנה לאחר מותו, ולעומת זאת נראה כי שמו של וייצמן,
שהלך לעולמו בשנת, 1952 נשתכח מתודעת העם בישראל, ומעטים מהדור הצעיר
מכירים את דמותו ויודעים על פועלו ועל הישגיו הרבים</span>.
<span dir="rtl">יש הטוענים כי נעשה מאמץ מכוון לגמד את דמותו של וייצמן
ואת תרומתו האדירה להקמת מדינת ישראל. אחרים סבורים כי מאחר שווייצמן לא
היה הוגה דעות צרוף כבן־גוריון או זאב ז'בוטינסקי, קשה לדעת בדיוק מה הייתה
משנתו הציונית וכיצד ראה את המדינה היהודית, שהוא עשה הרבה מאוד למען
הקמתה.</span>

<span dir="rtl">ואם נתחיל מהסוף, הרי אנחנו כילדים, שהכרנו את חיים וייצמן
כנשיא מדינת ישראל, לא הכרנו אותו בתקופתו הטובה, בלשון המעטה. לא רק שהיה
כבר בסוף שנות השבעים שלו, חולה וכמעט עיוור, בן גוריון דאג שלנשיא לא
תהיינה סמכויות של ממש. ובחוש ההומור שלו אמר וייצמן: "הדבר היחיד שאני
יכול לתחוב את אפי לתוכו הוא הממחטה שלי".</span>

<span dir="rtl">וכך כותבים על וייצמן ההיסטוריונים ריינהולץ (ישראלי
אמריקני) ומוטי גולני (אוניברסיטת תל אביב):</span>

<span dir="rtl">וייצמן היה המאפשר הגדול של מימוש הרעיון הציוני. אם לא
היה וייצמן, ספק אם היינו זוכרים את הרצל ובן גוריון...</span>

<span dir="rtl">ואין מדובר רק בכבודו האבוד של וייצמן.</span>

<span dir="rtl">חשובה ממנו ההנחה שמעבר למעשה ההיסטורי יוצא הדופן
שבתרומתו הייחודית להקמתה של מדינת ישראל, הביא עמו וייצמן אל הפוליטיקה
ואל המדיניות הציונית ערכים חיוניים גם להווה ולעתיד: פרטיקולריזם לאומי לא
מתנצל, אך קשוב לצרכים אוניברסליים וזהות יהודית גאה וריבונית, משכילה,
חופשית מדת ושואבת ממנה, מידתית, מוסרית והומניסטית. לא את וייצמן יש לחפש,
אלא את התצרף הזה, שיש המכנים אותו: וייצמניזם. הוא חיוני היום מתמיד,
כתמיד.</span>

<span dir="rtl">זה נכתב ב 2017, והיום רעיונותיו כבר נראים ממש חלום רחוק.
אבל לדבר על כך עדיין אפשר.</span>

<span dir="rtl">בדרך כלל היינו מבחינים בין "הציונות המדינית" של הרצל,
"הציונות הרוחנית" של אחד העם, ו"הציונות המעשית" של חובבי ציון, ואחריהם
העלייה השנייה והשלישית, שהציונות שלהן כונתה גם "הציונות הסוציאליסטית"
כסוג של "ציונות מעשית" כמובן.</span>

<span dir="rtl">מכיוון שאי אפשר לייחס את הציונות של וייצמן בדיוק לאף אחת
מאלה, היא מכונה "ציונות סינטתית" כלומר, מורכבת מכל אלה. ההגדרה נעשתה על
ידו, ולמעשה, זו הציונות ההיסטורית שהביאה בסופו של דבר להקמת
המדינה.</span>

<span dir="rtl">המעשה ההתיישבותי, הכלכלי, הבטחוני והחברתי שנעשה בארץ,
ההתלהבות בתפוצות שאיפשרה גיוס כספים, וכמובן, הפעילות המדינית, שהביאה לא
רק הכרה בינלאומית אלא סיוע ממש.</span>

<span dir="rtl">ההבדלים בגישה לציונות נבעו לא מעט, מהקהילות השונות
שיהודים באו מהן. היה שוני ניכר בין יהודים מערביים (אוסטרו-הונגריה,
גרמניה, צרפת, בריטניה, וארה"ב) ובין מזרחיים (רוסיה ואיזורי השפעתה).
ליהודים מארצות האסלאם, שהיום מכונים "מזרחיים" הייתה השפעה אפסית בימי
ראשית הציונות.</span>

<span dir="rtl">יחסו של חיים וייצמן לציונות נובע, כמובן, מהביוגרפיה
האישית שלו.</span>

<span dir="rtl">הוא נולד ב 1874 בעיירה מוטולה באיזור של האימפריה הרוסית
שהיום הוא בילורוס גבול פולין. בעיירת הולדתו היו כ 200 משפחות יהודיות.
במשפחתו, שהייתה אמידה יחסית, היו 15 ילדים, שלושה נפטרו בילדותם, והשאר
רובם היו בהמשך משכילים מאוד (חמישה כימאים!).</span>

<span dir="rtl">וכך הוא מתאר את עיירת הולדתו בספרו "מסה ומעש":</span>

**<span dir="rtl">מוטול שכנה באחת הפינות הנידחות והאפילות ביותר של תחום
המושב, אותו בית הסוהר שיצרה רוסיה הצארית בשביל רוב אוכלוסייה היהודים -
במשך מאות שנים של שיעבוד מר... מוטול הייתה תחום מושב טיפוסי, עיר שדה
טיפוסית. כאן ביישוב זה שחציו עיירה וחציו כפר, חייתי מיום היוולדי בשנת
1874 עד היותי בן אחת עשרה. וכאן רקמתי לי את ציורי הראשון מן העולם היהודי
והגויי</span>**.

<span dir="rtl">בגיל 4 החל ללמוד ב"חדר". בגיל 11 עבר ללמוד בגימנסיה
בפינסק.</span>

<span dir="rtl">וכך הוא כותב למורה שלו במוטול כשהוא עובר לפינסק, כילד בן
11:</span>

"<span dir="rtl">את מצוותו אשמור לבל השליך מאחרי גווי את שפת קודשנו
ומאמרי חז"ל... ואל ידמה מורי יקירי כי כאשר אבקר בבית הגימנזיום אשליך
מעלי את מכסה היהדות. לא! זאת לא אעשה. אחת גמרתי בליבי לשמור את
היהדות</span>". 

<span dir="rtl">ונזכור שהימים הם ימי השכלה, וגם התבוללות.</span>

<span dir="rtl">גם לאחר שסיים בהצטיינות בגיל 18 את הגימנסיה, סיכוייו
להתקבל לאוניברסיטה במזרח אירופה היו קטנים, בגלל הגבלת מספר היהודים
באוניברסיטאות. לכן את לימודיו האקדמאיים למד בגרמניה, תוך תלאות רבות.
במקביל היה פעיל בארגונים ציוניים.</span>

<span dir="rtl">את הדוקטורט בכימיה עשה בשוויץ והגישו ב 1899.</span>

<span dir="rtl">בקונגרס הציוני הראשון ב 1897 היה ציר. בשני נפגש עם הרצל,
ובהמשך היה ממתנגדיו בקונגרסים, ובעיקר בנושא אוגנדה. את התנגדותו ניתן
להבין על פי דבריו:</span>

<span dir="rtl">**אין הרצל לאומי** אלא בעל פרויקטים... הוא מתחשב רק
בתנאים החיצוניים, בעוד הכוח אשר עליו נשענים אנחנו היא הפסיכולוגיה של
האומה והשאיפות החיות בקרבה. אנחנו ידענו שאי אפשר להשיג את פלשתינה בזמן
קצר, לפיכך לא נפל לבנו אם ניסיון זה או אחר לא צלח</span>

<span dir="rtl">באמירה קצרה זו ניתן להבין את הפער בין העמדות של הרצל
"המדיני", המשכיל הרציונלי המערב אירופאי, ובין אלו של רוב ציוני מזרח
אירופה המסורתיים.</span>

<span dir="rtl">המאבק בין וויצמן וחבריו ובין הרצל נתגלע בעיקר בקונגרסים
הרביעי והחמישי בשנים 1900 ו 1901. הרצל הקים ברית עם "המזרחי" שהצטרפה אז
להסתדרות הציונית, ואילו וייצמן הקים מפלגה שנקראה "הפרקציה הדמוקרטית",
שהייתה לאומית אך אנטי דתית.</span>

<span dir="rtl">מושפעת מאוד מרעיונותיו של אחד העם, והיוותה מיעוט קטן
בקונגרסים.</span>

<span dir="rtl"><u>(מתוך אתר "אישי רחוב").</u></span>

<span dir="rtl">מטרתם \[של הפרקציה הדמוקרטית\] הייתה להרחיב את מטרת
הציונית מהמטרה המצומצמת של מציאת מקלט ליהודים - ליצירת מרכז רוחני עם
חינוך לאומי מתקדם, חיי תרבות עברית, וקידום מוסדות מחקר ולימוד אקדמיים.
עבור הציבור החרדי היה נושא החינוך הלאומי (להבדיל מהדתי) סדין אדום ו'שאלת
התרבות' – 'הקולטורה' היוותה אבן מחלוקת רוויית יצרים בדיוני
הקונגרסים</span>.

<span dir="rtl">מפתיע כמה זה דומה למצב היום, שבו חינוך לאומי חילוני
מפחיד את הדתיים אפילו יותר מלימודי ליבה.</span>

<span dir="rtl">אחד ההישגים הגדולים של "הפרקציה" הייתה ההחלטה על הקמת
האוניברסיטה העברית.</span>

<span dir="rtl">סיפור מאבקו האישי של וייצמן על הקמת האוניברסיטה, במשך
שנים רבות, מ 1901 ועד הקמת אבן הפינה לאוניברסיטה ב 1918 הוא סיפור
מעניין, וניתן לקרוא אותו באתר זה.</span>

<span dir="rtl">אחד מכשלונותיה הגדולים של "הפרקציה" הוא חלוקת החינוך
והתרבות, כאשר דווקא "מתבוללי מערב אירופה", כפי שכונו על ידי וייצמן,
הצטרפו ל"מזרחי", מתוך מין רגשי נחיתות כלפי רבנים.</span>

<span dir="rtl">ההחלטה הזאת היא פצע שלא נרפא.</span>

<span dir="rtl">המאבק בנושא זה של אופי היהדות מתקיים מאז ועד היום, כאשר
בשלב זה נראה מנצחות התפיסות השמרניות (וההרסניות) של היהדות, ואולי אפילו
הסיבות לנצחונן דומות. ימים יגידו.</span>

<span dir="rtl">ב 1904 חיים וייצמן מקבל משרה ככימאי באוניברסיטת מנצ'סטר,
וב 1907 נבחר לסגן נשיא ההסתדרות הציונית של אנגליה.</span>

<span dir="rtl">בפעילותו יצר קשרים מצד אחד עם בעלי הון יהודיים כמו
הרוטשילדים, ומצד שני עם מדינאים בריטיים, איתם נפגש כבר ב 1914, ראשית
מלחמת העולם הראשונה. יחד עם זה לא הפסיק מפעילותו המדעית, שהייתה
משמעותית, עד כדי כך שממשלת בריטניה ביקשה ממנו ב 1915 לעבור ללונדון
ולהתרכז בהפקת האצטון, שהיה חומר חשוב לצרכים צבאיים.</span>

<span dir="rtl">בימי חייו הוציא למעלה מ 100 פטנטים. בתקופה זו גילה שיטה
יעילה להפקת האצטון, ששימש אז, בין השאר, כאחד המרכיבים של חומר נפץ.  
סיפור האצטון היה סיפור גדול בתקופת המלחמה, ולוייצמן היה תפקיד גדול
ומפורסם וחובק יבשות גם בהמשך.</span>

<span dir="rtl">גדולתו של חיים וייצמן הייתה בפעילויות המגוונות שלו,
שסייעו אלו לאלו, ובעיקר, מה שחשוב לנו... לפעילותו הציונית.</span>

<span dir="rtl">פעילותו הציונית שהתבססה על הבריטים, הייתה בויכוח גדול
בתנועה הציונית. צריך לזכור שארץ ישראל הייתה בשלטון התורכים, ואילו
הרוסים, שהיו שנואים על ציוני מזרח אירופה היו בברית עם הבריטים...
בהסתדרות הציונית היה רוב לתמיכה בגרמניה, אוייבת הרוסים, ולמרות שלא הייתה
אהדה לתורכיה, הייתה הנחה שגרמניה תשפיע עליה לטובת יהודי ארץ ישראל (היו
ימים...). בארץ מי שקיבל אזרחות עותומנית גויס לצבא, ואחרים גורשו, או
ברחו. ראשי ההתיישבות (מנהיגי "השומר" למשל, גורשו), וכן בן גוריון ויצחק
בן צבי, אך בן גוריון גרס, שגיוס לצבא העותומני דווקא עלול לעזור.</span>

<span dir="rtl">איש לא ידע כיצד תסתיים המלחמה הזאת, אך ההימור של חיים
וייצמן היה, כמובן, הנכון.</span>

<span dir="rtl">צריך להוסיף, שגם זאב ז'בוטינסקי היה בדעה זו, ויזם את
הקמת הגדודים העבריים בתמיכת וייצמן. כמובן שחברי ניל"י בארץ פעלו למען
הבריטים, בעוד ש"השומר" לפחות פסח על שני הסעיפים.</span>

<span dir="rtl"><u>הצהרת בלפור</u></span>

<span dir="rtl">הצהרת בלפור נחשבת לאחד הצעדים המדיניים המכריעים בתולדות
הציונות.</span>

<span dir="rtl"><u>במאמר מעיתון הארץ, 2017, בשם "האיש שהצליח להפוך מכתב
זניח להצהרה ששינתה את ההיסטוריה", מתייחסים מוטי גולני ויהודה ריינהרץ,
לתפקידו של חיים וייצמן באירוע זה.</u></span>

<span dir="rtl">והם מתחילים:</span>

<span dir="rtl">לפני שנים ספורות הכין מוסד ישראלי מכובד סדרת הרצאות על
מנהיגים ציונים. שמות רבים "הוזמנו" לסדרה זו, בהם ידועים יותר וידועים
פחות. מובן שהיו שם הרצל, בן־גוריון וז'בוטינסקי. חיים וייצמן לא נמנה עמם.
הערנו. סליחה, שכחנו, אמרו, והוסיפו אותו לרשימה</span>.

<span dir="rtl">המחברים מסכימים איתי לגבי הצבתו ב"שורה השניה"....</span>

<span dir="rtl">בשלהי אוקטובר 1917 הסמיכה ממשלת בריטניה את שר החוץ שלה,
ארתור ג'יימס בלפור, לשגר מכתב אל הלורד ליונל וולטר רוטשילד, מראשי הענף
הבריטי של המשפחה, ובו נכתב: "ממשלת הוד מלכותו רואה בעין יפה הקמת בית
לאומי ליהודים בארץ ישראל". הטקסט התייחס גם לזכויותיהם האזרחיות של
הלא־יהודים בארץ, והכיר שאין לפגוע בזכויות היהודים במקומותיהם. לשכת השר
הכינה את המכתב, ושר החוץ חתם עליו ב–2 בנובמבר. היה זה מסמך לא מרכזי
במיוחד, שהוציא הקבינט הבריטי של דיוויד לויד ג'ורג', שהורכב כשנה קודם כדי
לחלץ את בריטניה מהבוץ של מלחמת העולם הראשונה</span>.

<span dir="rtl">....</span>

<span dir="rtl">תרומתו של וייצמן היתה משמעותית, בוודאי מנקודת המבט
הציונית, בדרך למכתב בלפור. הוא נכח לאורך כל הדרך. לא הרפה, והתנדב לכל
משימה למען מאמץ המלחמה הבריטי — בין אם בתחום הדיפלומטי, המדעי או המעשי —
ואף שידל את בלפור לתמוך במכתב, שיהיה להצהרה הקרויה על שמו</span>. 

<span dir="rtl">...</span>

 <span dir="rtl">וייצמן ואנשיו, חבורה צעירה ונמרצת שלא היתה חלק מהממסד
הציוני, היו מרכיב אחד, לא עיקרי, מאלה שהביאו את ממשלת בריטניה לנסח את
המכתב הידוע</span>.

<span dir="rtl">ויצמן לא היה אז חלק מהמימסד הציוני, אלא רק ממוסדות
ציונים בריטיים עצמיים.</span>

<span dir="rtl">אך ענייננו כאן במה שבא אחרי מכתב בלפור, ולא בדרך אליו.
אחרי שנשלח המכתב ללורד רוטשילד — שעיקר עניינו היה בזואולוגיה, לא בציון —
ידע וייצמן לנצלו עד תום. אי אפשר להבין אחרת את עלייתו המטאורית בשמי
הפוליטיקה הציונית ואת פעילותו בבריטניה למען העניין הציוני. למכתבו של
בלפור היתה השפעה דרמטית על ההיסטוריה ועל הביוגרפיה של וייצמן נוכח מה שבא
אחריו, יותר ממה שאירע עד פרסומו. במפגש המרתק תמיד בין הביוגרפיה
להיסטוריה הוביל וייצמן תהליך היסטורי קריטי לציונות, בהמירו את המכתב שכתב
בלפור להצהרה מדינית איכותית מחייבת לאורך זמן</span>.

<span dir="rtl">וייצמן עשה שלושה דברים: שימוש חוזר ונשנה במונח המחייב
"הצהרה"; טענתו שההצהרה באה לעולם למען העניין הבריטי; ועמידה על כך שהוא,
נציג בריטי־יהודי־ציוני, מוכשר למלאכת הנחלת ההצהרה לכוחות הכובשים את
הארץ. הוא אף יצא בברכת ממשלת בריטניה, בראש ועדה ציונית, להביא את דבר
ההצהרה לחיל המשלוח המצרי של בריטניה בארץ</span>.

<span dir="rtl">.....</span>

 <span dir="rtl">וייצמן השכיל להסכים למחויבות בריטית גם לעניין
הערבי־פלסטיני הלאומי, תמורת הכנסתה של הצהרת בלפור ככתבה וכלשונה לכתב
המנדט שאושר ביולי 1922 בפרלמנט הבריטי, ואחר כך אושרר במועצת חבר הלאומים
— הריבון בארץ</span>.

<span dir="rtl">.....</span>

<span dir="rtl">להצהרת בלפור היה אפקט פסיכולוגי עצום על עם ישראל.</span>

<span dir="rtl">בן גוריון כותב:</span>

'<span dir="rtl">זוהי הצהרה משיחית. זאת הצהרה של גאולה הפותחת ליהודים לא
רק תקופה חדשה בתולדותיהם, אלא הרבה מעבר לזה: היא פותחת מחדש את ההיסטוריה
שלהם</span>'.

<span dir="rtl">(והתפיסה "המשיחית" היא, כמובן, באסוציאציה להצהרת כורש,
שגם הוא מכונה משיח על ידי הנביא ישעיהו השני).</span>

<span dir="rtl">ז'בוטינסקי (שפעם גר עם וייצמן בדירה, ומאוחר יותר וייצמן
כינה את הרוויזיוניסטים "פשיסטים") כותב לוייצמן:</span>

"<span dir="rtl">כשאני נזכר בהתחלה: מנצ'סטר וג'סטיס-ווק בלונדון, וכיצד
כל זה נבנה מקוביות של ילדים – ונמצץ מאצבעו של בן אדם אחד – אני מוכרח
לומר לך – ואני מתברך שאני מכיר במקצת בהיסטוריה – שתהליך זה אין לו אח
וחבר בתורת ההישג האישי</span>"<span dir="rtl">.</span>

<img src="כב. השורה השניה - חיים וייצמן/media/image1.jpeg"
style="width:6.82292in;height:9.24018in"
alt="מכתבו של שר החוץ בלפור לברון רוטשילד מנובמבר 1917" />

<span dir="rtl">וגולני וריינהורץ ממשיכים בתיאור תוצאות ההצהרה.</span>

<span dir="rtl">הוא הצליח לבצר את מעמדו הפוליטי הפנים־ציוני על בסיס
האנרגיה של הצהרת בלפור. אף שבא מחוץ לממסד הציוני, וייצמן נבחר ביולי
1920, לכאורה במפתיע, לנשיא ההסתדרות הציונית העולמית. בחזית המדינית היה
עליו לשמר את מכתב בלפור כהצהרה מדינית המחייבת את ממשלת בריטניה. היתה
סכנה ממשית שממשלה שבה לא יהיו אבות המכתב — לויד ג'ורג', אלפרד מילנר
(לימים שר המלחמה ובהמשך שר המושבות, שניסח סופית את המכתב שהיה להצהרה),
בלפור וצ'רצ'יל — לא תהיה מחויבת להודעת הממשלה מנובמבר 1917</span>.

<span dir="rtl">.....</span>

<span dir="rtl">ב–1922 דומה היה לרבים בבריטניה כי "חיים הגדול" מכוון את
מדיניות בריטניה במזרח התיכון ופלשתינה־ארץ ישראל כרצונו. זה היה מוגזם,
כמובן. אולם לא נעשה דבר בנושאים אלה בלי להתייעץ איתו. וייצמן ידע היטב
שמנעד האינטרסים של בריטניה רחב, וששריה, קשה להאמין, אינם חברים בתנועה
הציונית. כיוון שכך לימד זכות על הצהרת בלפור כאינטרס בריטי</span>. 

<span dir="rtl">.. ..</span>

<span dir="rtl">ביולי 1921 שב וייצמן מביקור ממושך בארצות הברית. נראה היה
לו שממשלת בריטניה אינה מקפידה דיה לעמוד ברוח הצהרת בלפור. הזמן אליך,
ביקש מבלפור, עדיין שר החוץ, את הצמרת המדינית לפגישה. הם באו: ראשי
הפרלמנט, שר האוצר, שר המושבות ואף ראש הממשלה. וייצמן נזף בהם. איש מהם לא
קם להעמידו במקומו. הוא חזר על הריטואל הזה ב–1928 וב–1930. יכולת השיחה
שלו, שליטתו בחומר והמידתיות שלו, איפשרו לו לומר דברים קשים בלי שאמינותו
כבריטי נאמן תיפגע..</span>

<span dir="rtl">...</span>

<span dir="rtl">איש אמיד, בלתי תלוי, היפוכונדר וגם חולני, שהקריב את
בריאותו, את משפחתו ואת הקריירה המדעית שלו למען תכליתו האחת: בית לאומי או
מדינה ליהודים</span>.

<span dir="rtl">....</span>

<span dir="rtl">באוקטובר 1922 נפלה ממשלת לויד ג'ורג'. הסתיים עידן קבינט
המלחמה המאוחד בראשות הליברלים; השמרנים הרכיבו את הממשלה הבאה ושלטו
בבריטניה, פרט להפסקה קצרה, עד 1929. הממשלה החדשה לא ראתה עצמה מחויבת
להצהרת בלפור. דומה היה שהבסיס הפוליטי של וייצמן, וזה המדיני של התנועה
הציונית, נשמט</span>.

<span dir="rtl">....</span>

<span dir="rtl">הוא חדל לדבר רק על הצהרת בלפור. הוא דיבר בעיקר על המנדט,
ייפוי הכוח שקיבלה בריטניה מחבר הלאומים. בבריטניה התריע כי המנדט הזה אינו
מובן מאליו. בחבר הלאומים דיבר בהתלהבות על האופן שבו מנהלת בריטניה את
המנדט. עד מהרה רכש מעמד יוצא דופן בוועדת המנדטים הקבועה של חבר
הלאומים.</span>

<span dir="rtl">...</span>

<span dir="rtl">וייצמן היה מבטאו העיקרי של "המצב הקיים" שהמרוויח העיקרי
ממנו היה היישוב היהודי בארץ. את אנשיו בתנועה הציונית הזהיר לבל ישגו
באשליה שיש חלופה לקשר הבריטי־ציוני. העלייה הנמשכת לארץ לא היתה אפשרית
ללא בריטניה. מעל לעשייה הציונית בארץ, טען, מרחפת רוחו של המכתב שהיה
להצהרה — מכתב שנכון לכנותו, בוודאי משנות ה–20 ואילך, "הצהרת
בלפור־וייצמן". ההצהרה הזאת סייעה ליישוב היהודי, שלא חדל להתלונן על
הפטרון הבריטי ועל נציגו וייצמן, להגיע ליציבות כלכלית ופוליטית</span>.

<span dir="rtl">לאחר פרעות תרפ"ט פורסם "ספר לבן" בריטי, של ממשלת הלייבור
החדשה, ובה נסיגה מהצהרת בלפור.</span>

<span dir="rtl">...</span>

<span dir="rtl">אתם טועים, הודיע בזעם לראש הממשלה רמזי מקדונלד, שכן
פספילד אינו מבין על מה הוא מדבר. אתם פוגעים במאחז הבריטי בארץ, וכיוון
שכך, גם בזה הציוני. עליך לבטל מיד את "הספר הלבן הזה", דרש מראש הממשלה
מקדונלד, והודיע מיד על התפטרותו מנשיאות ההסתדרות הציונית העולמית. בשקט
הוסיף כי הוא מכיר לפני ולפנים את קשיי הקואליציה של הלייבור, והוא יכול
לוודא שהיא לא תשרוד את המשבר הזה. ועוד, הוסיף, בביקורו הקרוב של ראש
הממשלה באמריקה יפעילו היהודים את השפעתם על הממשל האמריקאי</span>.

<span dir="rtl">מקדונלד לא היה צריך יותר מזה. ב–13 בפברואר 1931 היה
הפרלמנט הבריטי עד לסצנה שטרם נראתה שם עד אז ומאז: ראש הממשלה מקדונלד עלה
אל דוכן הנואמים והודיע כי בריטניה לא תיסוג מהתחייבויותיה בכתב המנדט ברוח
הצהרת בלפור, בניגוד "לספר הלבן" שלא בוטל פורמלית. החזרה של הממשלה משינוי
מדיניותה נוסחה, לפי דרישת וייצמן, גם באיגרת רשמית ששיגר אליו מקדונלד.
הוא לא הרשה ששוב ייכתבו הדברים אל אחד, רוטשילד</span>.

<span dir="rtl">...</span>

<span dir="rtl">בשנים 1932–1936 עלה שיעור היהודים בארץ מ–17% ל–37% מכלל
תושביה. יותר מ–400 אלף היהודים בארץ ערב מלחמת העולם השנייה היו מאסה
קריטית, שאי אפשר היה להתכחש לה. בשנים הללו קמה בארץ אוטונומיה יהודית
מפותחת ויציבה, שהיתה הבסיס והמסגרת להקמתה של מדינת ישראל בעשור
הבא</span>.

<span dir="rtl">....</span>

<span dir="rtl">בהמשך, הגן על הקשרים עם הבריטים גם אחרי הספר הלבן של
1939, והתנגד נחרצות לטרור נגד בריטניה, כולל לתנועת המרי, ששם כבר נוצר
הקרע בינו ובין בן גוריון.</span>

<span dir="rtl">והמאמר מסכם:</span>

<span dir="rtl">מעבר למעשה ההיסטורי יוצא הדופן שבתרומתו הייחודית להקמתה
של מדינת ישראל, הביא עמו וייצמן אל הפוליטיקה ואל המדיניות הציונית ערכים
חיוניים גם להווה ולעתיד: פרטיקולריזם לאומי לא מתנצל, אך קשוב לצרכים
אוניברסליים וזהות יהודית גאה וריבונית, משכילה, חופשית מדת ושואבת ממנה,
מידתית, מוסרית והומניסטית</span>.

<img src="כב. השורה השניה - חיים וייצמן/media/image2.jpeg"
style="width:6.5625in;height:9.3in" alt="חיים וייצמן ב– 1921" />

<span dir="rtl">וייצמן היה נשיא ההסתדרות הציונות מ 1922 עד 1930, ושוב מ
1935 עד 1946.</span>

<span dir="rtl">בחנוכת האוניברסיטה העברית, ב 1 באפריל 1925 הוא אומר
בנאומו</span>

<span dir="rtl">על האוניברסיטה להיות מקום למידה פתוח לכל גבר ואישה, בלא
הבדל דת וגזע. בין כותלי המוסדות האלה פוסקות כל המחלוקות הפוליטיות ובני
כל הדתות והגזעים יתאחדו, כך אני מקווה, במטרה המשותפת הגדולה, החיפוש אחר
האמת.</span>

<span dir="rtl">ובנאום בפני הקונגרס הציוני באותה שנה:</span>

<span dir="rtl">ארץ ישראל חייבת להיבנות בלא לפגוע כהוא זה באינטרסים
הלגיטימיים של הערבים.</span>

<span dir="rtl">הקונגרס חייב להכיר בעובדה שארץ ישראל אינה רודזיה. כ 600
אלף ערבים מתגוררים בה, ומבחינת הצדק הבינלאומי יש להם זכות לחיות את חייהם
בארץ ישראל, שאינה נופלת מזכותנו לבית לאומי משלנו.</span>

<span dir="rtl">היום הוא היה מכונה "שמאלני בוגד".</span>

<span dir="rtl">גם בפועל, עשה וייצמן מאמצים גדולים להיפגש עם מנהיגים
ערביים ולהגיע להסכמים.</span>

<span dir="rtl">רוב הפגישות היו עקרות. פגישה אחת מפורסמת הביאה להסכם
וייצמן-פייסל ב 1919.</span>

<span dir="rtl">האמיר פייסל עמד בראש הצבא הערבי בעבר הירדן והיה עתיד
להיות שליט סוריה הגדולה על פי ההסכמים בין בריטניה וצרפת לאחר מלחמת העולם
הראשונה.</span>

<span dir="rtl">בהסכם זה דובר על גבולות מוגדרים וברורים בין מדינה יהודית
וערבית בארץ ישראל, שיתוף פעולה, הגירה יהודית, והגנה על זכויות הפלאחים
הערבים.</span>

<span dir="rtl">מלבד סיבות רבות אחרות, מן הסתם, הסיבה העיקרית לעובדה
שלהסכם לא הייתה כל התחלת ביצוע, היא שפייסל סולק מסוריה והפך למלך
עירק.</span>

<span dir="rtl">לא נמשיך ונפרט את פעילותו הרבה של וייצמן בבריטנה ובארצות
הברית עד הקמת המדינה, כולל שכנוע ארצות הברית לתמוך בה.</span>

<span dir="rtl">ב 1937 משפחת וייצמן עוברת לגור ברחובות. תחילה בצריף ואחר
כך בבניין גדול. עוד קודם לכן הוא מקים, בכספי הלורד ישראל זיו, את מכון
דניאל זיו למחקר ברחובות, שמשנת 1949 הופך להיות מכון וייצמן.</span>

<span dir="rtl">בן גוריון מודיע לחיים וייצמן על בחירתו כנשיא מדינת ישראל
בהיותו בביקור רשמי בארה"ב. הוא מושבע כנשיא בפברואר 1949. בתקופת נשיאותו
הקצרה עד מותו בנובמבר 1952, הוא חולה, כמעט עיוור, וגם נטול סמכויות בהתאם
למדיניותו של בן גוריון.</span>

<span dir="rtl">ולפי דבריו: הדבר היחיד שמותר לי לתחוב בו את אפי, הוא
הממחטה שלי...</span>

<span dir="rtl">כמו מנהיגים רבים, חייו המשפחתיים לא התנהלו על הצד הטוב
ביותר. אומנם היה נשוי לורה כל השנים, אך נטה הרבה אחרי נשים אחרות. שני
בניו לא היו ציונים, אזרחים בריטיים (כמוהו) ובוגרי אוניברסיטאות בריטיות.
שניהם נפגעו במלחמת העולם בשירות הבריטים. מיכאל הופל עם מטוסו, וגופתו לא
נמצאה. בנימין לקה בהלם קרב ושוחרר ב 1940.</span> <span dir="rtl">היה לו
(או יש לו) בן יחיד בשם דוד. הוא עצמו נישא, התגרש, חי בחווה באירלנד,
ונפטר ב 1980. ידוע עוד, כי הגיע לישראל לבקר את אביו לפני מותו ב
1952.</span>

<span dir="rtl">וכך פרופ' אבינרי מתאר ממרחק השנים את ההבדל בין שני
האישים \[וייצמן והרצל\]:</span>

"<span dir="rtl">לוויצמן הייתה יכולת, שעמד עליה הפילוסוף ברלין, בנאום
לזכרו של ויצמן בשנת 1958, כאשר הוא אמר שוויצמן 'ידע להיות נסיך עם נסיכים
ואביון עם אביונים'. הוא יכול היה להופיע בפני גדולי העולם עם תחושה שהנה
הם מדברים עם אדם שהוא מעל ומעבר, ומצד שני גם יכולת הדיבור ביידיש, גם
המזרח אירופיות הבסיסית שלו איפשרה לו מעמד של לא כבוד אלא של אהבה, ולא רק
הערצה, כפי שלא היה להרצל, ונדמה לי שזהו הבדל משמעותי שמסביר משהו מהמעמד
המיוחד במינו שהיה לוויצמן, בלי לפגוע במעמד המיוחד המשיחי שהיה
להרצל</span>".

<span dir="rtl">וכך בכוחותינו המשותפים, ועם הרבה הפגנות, נעביר את וויצמן
חזרה לשורה הראשונה...</span>
