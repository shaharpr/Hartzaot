<span dir="rtl"><u>השורה השניה – אליעזר הירשאוגה</u></span>

<span dir="rtl">הגדרות של צורות שלטון שונות באות בדרך כלל
מהיוונית:</span>

<span dir="rtl">"קרטוס" מתורגמת ל"שלטון". "ארכיה" באה מ"ארכון" שהוא
השליט, הבוס הגדול, ולכן מתורגמת באותו מובן של "שליטה".</span>

<span dir="rtl">לכן, דמוקרטיה היא שלטון העם, פלוטוקרטיה היא שלטון
העשירים, תיאוקרטיה שלטון אלוהים (כלומר נציגיו עלי אדמות), אוטוקרטיה היא
שלטון יחיד, אבל, גם, אוליגרכיה היא שלטון קבוצה, מונרכיה היא שלטון
מלוכני, ואנרכיה היא חוסר שלטון.</span>

<span dir="rtl">(המילה דיקטטורה באה כבר ממקור אחר, הדיקטטור היא פקיד
ממונה על ידי הסנט הרומי לביצוע משימה, ובמשך הזמן משימתו הפכה שלטון ללא
מצרים... )</span>

<span dir="rtl">אך לגבי האנרכיה, מה פירוש חוסר שלטון?</span>

<span dir="rtl">המסתייגים וחוששים מפני האנרכיה יגידו, שלטון הבריונים,
מלחמת הכל בכל, אובדן החוק והסדר.</span>

<span dir="rtl">זה, דוקא, קל להבין, ואפילו להסכים.</span>

<span dir="rtl">אך מה אומרים האנרכיסטים? לא אלה שמשתתפים במחאה נגד
הרפורמה שלגביהם זו סתם מילת גנאי מתוך סל הרעל של מילות הגנאי האחרות, אלא
האנרכיסטים שהגדירו עצמם כך, כמו גיבור הפרק הנוכחי בסדרת "השורה השנייה"
שלנו, אליעזר הירשאוגה?</span>

<span dir="rtl">אין לנו הרבה מה לומר על אליעזר. חיים קצרים, קשים
וטרגיים. ואנרכיה לא נמצא שם. למרות שהוא ברשימה הקצרה והנכבדה של
"האנרכיסטים", תחילה בפולין, ובשנותיו האחרונות והקצרות בארץ ישראל.</span>

<span dir="rtl">נתחיל במה שאומרת עליו אשתו, מתוך המעט מאוד שנכתב עליו
ברשת. זה הספד במלאת עשר שנים למותו, שנכתב בפולנית, תורגם לאנגלית, ואני
תרגמתי אותו תוך קיצורים להלן:</span>

<span dir="rtl">הכתבה באנגלית באתר</span>
<https://www.katesharpleylibrary.net/tb2szq>

1.  <span dir="rtl">אליעזר הירשאוגה הוציא שני פרסומים אנרכוסינדיקליסטים
    \[נסביר את המושג בהמשך\] בתל אביב שנקראו "דעות" תחת שם ספרותי א.
    גורל. \[את הפרסומים ניתן למצוא בספריה הלאומית, אך לא בצורה מקוונת\]
    בשמו הוציא חוברת על פיטר קורפוטקין. הכל נכתב יידיש עם תרגום לעברית.
    הדפיס בעצמו וההוצאות עליו.  
    ביוזמתו יצא לאור החיבור של ד"ר ישרואל רבין, "מפה לשם" שהופיעה
    ב 1954. \[לא הצלחתי למצוא פרטים עליו\].  
    בוורשה לפני המלחמה היה פעיל בהוצאה לאור ללא כוונת רווח, והוציא כתבים
    של כותבים יהודים ולא יהודים.</span>

2.  <span dir="rtl">הסיפור של אליעזר הירשאוגה קצר, טרגי, והרואי.  
    הוא נולד ב 1911 להורים דתיים חסידיים בוורשה, אחרי שתי אחיות ואח.
    בגיל חמש הלך ל"חדר" ובישיבה למד עד גיל 16. אחר כך היה לשוליה של סַדָּר
    דפוס, בניגוד לדעת הוריו שרצו שיצטרף למסחר, כרגיל.  
    היה אוטודידקט עד שהחליט לבחור באנרכו-סינדיקליזם.  
    ב 1936 פגש בדינה הוצרסקי, שהפכה לחברתו ובת זוגו לחיים.  
    בעקבות מלחמת האזרחים בספרד, כתב והפיץ חוברת בשם "ספרד בצומת דרכים".
    את החוברות שטרם פוזרו החרימה הממשלה הריאקציונרית של פולין.  
    בזמנו החופשי תרגם לאידיש את "מורה נבוכים" של הרמב"ם. התרגום יצא לאור
    ב 1937 בוורשה.  
    ב 1939, עם הכיבוש הגרמני ברח הזוג לכיוון רוסיה. אליעזר התפרנס מהוראה
    פרטית מבית לבית, וקיבל אוכל... דינה עבדה כאחות בבית חולים.  
    ב 1940, אחרי שסירבו לקבל אזרחות סובייטית גורשו לאיזור האורל.  
    אליעזר עבד במכרות, תמורת חצי ק"ג לחם ליום, ואחרי ששבר רגל, תפקידו
    היה לשמור על סוסים עיוורים ומורעבים מליפול לבורות.  
    ב 1941 הועברו לעבוד בכריתת עצים ביערות נידחים, ואחר כך עברו
    לאוזבקיסטן, לעבודה בכותנה, ומשם לקזכסטן. שם עבד אליעזר בניקוי בית
    חולים, ואז גויס למלחמה, והשתתף בקרב סטלינגרד. לאחר שהסתיימה המלחמה
    חזרו לוורשה. איש ממשפחתם לא נותר והם הגיעו למחנה פליטים בגרמניה.  
    אליעזר עבד בכל המרץ וההתלהבות, אירגן בתי ספר ללמוד מקצוע, הוציא
    עיתון של המחנה כמעט לבדו, הדפיס ספר לילדים ללימוד עברית בשם "עדן".  
    ב 1947 אליעזר ודינה מגיעים לישראל. הוא מגויס במהרה למלחמת השחרור,
    ולאחר שחרורו, עוסק כסדר דפוס עד יום מותו ב 1954, בגיל 43, מהתקף
    לב.</span>

<span dir="rtl">אליעזר הורשאוגה הגדיר עצמו כאנרכיסט, והרי לנו דמותו של
אנרכיסט...</span>

<span dir="rtl">במאמצים רבים הצלחתי למצוא עדות לספר הלימוד "עדן", שמתברר
שהוא ספר שכתב רפאל גוטמן והוצא לאור בוורשה. המחבר רפאל גוטמן נספה בגטו ב
1943. צריך לזכור שאליעזר הירשאוגה לא היה מחבר הספר אל סַדּר דפוס. בכל אופן
זו הזדמנות להזכיר את שניהם.</span>

<span dir="rtl">מתוך אתר הספריה הלאומית, שבה לא מוזכר אליעזר:</span>
[https://blog.nli.org.il/akurim<span dir="rtl">/</span>](https://blog.nli.org.il/akurim/)

"<span dir="rtl">עדן", פריט נדיר שהגיע לספרייה הלאומית, הוא הראשון בסדרה
בת חמישה ספרים ללימוד עברית, ששימשו ילדים ניצולי שואה במחנה העקורים
שבגרמניה. יש בו עיבודים בשפה קלה לסיפורים ושירים, וגם איורים ותרגילים.
בין השירים שנדפסו עם שינויים מסוימים: "בנות שתיים, בובותיים", לביאליק,
גרסה שבה השמות צילי וגילי הוחלפו בשמות תמר ומיכל; עיבוד לכיפה אדומה
שנקרא "הילדה והזאב", שבו הילדה הולכת לבקר את "סבה", גרסה מוקדמת למילה
"סבתא", שלא קנתה אחיזה בשפה העברית ונכחדה מאז, וגם סיפור על גדי שלבש עור
של דוב והגדיים אמרו לו: "העור עור דוב, אבל הקול קול גדי". מוכר לכם? לספר
נוסף גם שער מאויר שמתאר את הדרך שעשה העם היהודי – משואה לתקומה</span>.

<span dir="rtl">את הספר חיבר [**רפאל
גוטמן**](http://merhav.nli.org.il/primo_library/libweb/action/search.do?vl(freeText0)=%20%D7%92%D7%95%D7%98%D7%9E%D7%9F%20%2c+%20%D7%A8%D7%A4%D7%90%D7%9C%20%2c+1883-1943&vl(127845559UI0)=creator&vl(169492597UI1)=all_items&fn=search&tab=default_tab&mode=Basic&vid=NLI&scp.scps=scope%3a(NNL)&ct=lateralLinking)</span>,
<span dir="rtl">מורה ומחנך עברי שכתב לא פחות מ-55 ספרים שהתפרסמו בוורשה
ונדפסו גם בישראל ובניו יורק בין השנים 1910 ל-1940. **הוא "נדפס בשביל
ילדי שארית הפליטה הנמצאים במחנות האזור האמריקאי בגרמניה. קסל. 1947"**
ההדפסות האלה מקסל הן זיכרון נצח לעבודתו של המחנך רפאל גוטמן, שנרצח בגטו
ביאליסטוק ב-1943</span>.

 

<img src="media/image1.jpeg"
style="width:1.76042in;height:2.60417in" />   
 <img src="media/image2.jpeg"
style="width:1.80208in;height:2.60417in" /> 
  <img src="media/image3.jpeg"
style="width:2.33333in;height:2.60417in" />

<img src="media/image4.jpeg"
style="width:3.54931in;height:5.04641in" />

<span dir="rtl">לא מזכירים את סַדר הדפוס שהדפיס מחדש את הספר במחנה
העקורים. אם לא היינו מקבלים את האינפורמציה הנוספת מאשתו של אליעזר, לא
היינו יודעים על תפקידו הקטן של האנרכיסט...</span>

<span dir="rtl"><u>בויקיפדיה יש אינפורמציה נוספת על הדמות:</u></span>

<span dir="rtl">בארץ עבד אליעזר כסדר דפוס בבית הדפוס "המרכז" בתל אביב,
לפני גיוסו לצה"ל, וגם אחרי שחרורו. אז גם הפך לכוח המניע של התנועה
האנרכיסטית בקרב ניצולי השואה בארץ.</span>

<span dir="rtl">הוא פרסם מאמרים ביידיש בשבועון אמריקאי אנרכיסטי. בארץ
פרסם שני גליונות של עלון אנרכיסטי בשם "ספריה למחשבה חופשית" וערך וגם
הוציא לאור של עיתון אנרכו-סינדיקליסטי בשם "דעות" וגם הוא יצא בשני
גליונות בלבד....</span>

<span dir="rtl">ב 1953 פרסם ספר על ההיסטוריה של התנועה האנרכיסטית בפולין
(ביידיש). הספר הוא בעל חשיבות היסטורית ויצא לאור בשנית ב 1964.</span>

<span dir="rtl">בתו עליזה ובנו מנחם הם ציירים. לפי בדיקתי אשתו דינה
נפטרה ב 1980 ובתו ב 2019.</span>

<span dir="rtl">כאמור, טפסים של העיתון "דעות" נמצאים בספריה הלאומית, אך
לא בצורה מקוונת.</span>

<span dir="rtl">נראה שאליעזר הורשאוגה בחייו הטרגיים היה אנרכיסט של נייר,
האם האנרכיזם הוא יותר מכך?</span>

<span dir="rtl"><u>האנרכיזם</u></span>

<span dir="rtl">כבר הגדרנו את המילה "אנרכיה" כחוסר שלטון או חוסר שליט.
ולכן אנחנו משתמשים בחיי היום יום לתיאור אנרכיה כחוסר סדר כללי, מלחמת הכל
בכל, אנדרלמוסיה וכו'. וכך גם השימוש במילה היום כמילת גנאי כלפי משתתפי
המחאה, אנרכיסטים.</span>

<span dir="rtl">אבל האנרכיזם מבחינה מסוימת הפוך לכך, והוא גישה
אידאולוגית שטובת האדם נגד עיניה, ומקורה באמון גדול בתכונות הטובות של
האדם וביכולתו לממש את השיטה. ניתן להגדיר את האנרכיסטים כאוטופיסטים,
כלומר, מאמינים בחברה שלגבי האחרים נראית אוטופיה, חברה אידיאלית שחסרונה
בכך שהיא לא ניתנת ליישום...</span>

<span dir="rtl">זוהי גם הסיבה, שלא קיימת תיאוריה אנרכיסטית אחת, אלא מספר
גדל והולך של תיאוריות אנרכיסטיות, בהתאם לשינויים ההיסטוריים שחלים בצורות
השלטון, ובעיקר בבעיות שהשלטון יוצר.</span>

<span dir="rtl">אם ננסה לתאר את החברה שאליה חותרים האנרכיסטים, הרי היא
מאופיינת על ידי מבנה של קהילות קטנות, מנוהלות בדמוקרטיה ישירה, מבוססות
על תכונות אנושיות של התנדבות ושל סולידריות (כלומר דאגה ואחריות
הדדית).</span>

<span dir="rtl">מי מאתנו לא מכיר את החלום האנרכיסטי על בשרו. אם נסלק
מהקיבוצים הראשונים, נוסח טבנקין, את השאיפות הלאומיות, ואת המשמעת והתלות
במוסדות לאומיים, נקבל חברה אנרכיסטית אידיאלית... וניתן ללמוד הרבה גם
מהצלחתו של הקיבוץ וגם מכשלונו.</span>

<span dir="rtl">החברה האנרכיסטית הזאת הצליחה דווקא בגלל היסודות האנטי
אנרכיסטים של הקשר לתנועה לאומית לוחמת... ונכשלה כאשר איבדה את הקשר
הזה.</span>

<span dir="rtl">התחלתי בניסיון האישי שלנו, כדי לאפיין את הבעייה
בתיאוריות האנרכיסטיות, שבהחלט נראות חיוביות, אופטימיות, אוהבות אדם.
הבעייה העיקרית היא שהן מרבות להדגיש את ההתנגדות למערכות השלטוניות
הקיימות, אך נכשלות בהצגת אלטרנטיבה.</span>

<span dir="rtl">יש חומר רב ועצום על אנרכיזם באנגלית ברשת. מאמר
באתר</span>
[https://www.dissentmagazine.org/article/no-cheers-anarchism<span dir="rtl">/</span>](https://www.dissentmagazine.org/article/no-cheers-anarchism/)

<span dir="rtl">מגדיר בפשטות את הבעיה: אנרכיסטים הם חולמים הרבה יותר
טובים, מאשר אנשי מעשה.</span>

Better dreamers than doers

<span dir="rtl"><u>ובכל זאת קצת היסטוריה.</u></span>

<span dir="rtl">האנרכיזם מתפתח באמצע המאה ה-19, וקשה להגדיר נקודה או
אישיות ששם נוצר.</span>

<span dir="rtl">אחד המפורסמים בכותבים כתבים אנרכיסטים היה פייר ז'וזף
פרודון, שנפטר ב 1865, ואני מצטט מהויקיפדיה קטע קטן על רעיונותיו:</span>

<span dir="rtl">בחיבורו "מערך הסתירות הכלכליות או הפילוסופיה של הדלות"
מ-</span>[1846](https://he.wikipedia.org/wiki/1846) <span dir="rtl">,
הטיף פרודון למשק המורכב מיסודות סוציאליסטים ופרטיים, המבוסס על שיטה
צודקת של חליפין, על עידוד יצרנים זעירים המאוגדים בקואופרטיבים, ועל
הקמת [בנקים](https://he.wikipedia.org/wiki/%D7%91%D7%A0%D7%A7)</span> <span dir="rtl">עממיים
שעיקר תכליתם הוא מתן אשראי ללא ריבית. במשק שכזה, הוא סבר, ייעלם בסופו של
דבר הצורך בקיומם של חוקים
ומוסדות [מדינה](https://he.wikipedia.org/wiki/%D7%9E%D7%93%D7%99%D7%A0%D7%94)</span>.
<span dir="rtl">פרודון קיווה שההתקדמות וההתפתחות
ה[אתית](https://he.wikipedia.org/wiki/%D7%90%D7%AA%D7%99%D7%A7%D7%94)</span> <span dir="rtl">אצל
הפרט תביא בסופו של דבר לכך שהממשל, וכל שיטת שלטון המבוססת על אכיפה בכוח,
יהפכו לבלתי נדרשים</span>.

<span dir="rtl">קטע קטן, שמדגיש גם את השאיפה לצדק ושוויון, וגם את הגישה
הנאיבית האומרת, פרודון **קיווה** שההתקדמות וההתפתחות האתית אצל הפרט תביא
בסופו של דבר לכך ששלטון כוחני יהיה מיותר. והדגשתי את המילה
קיווה...</span>

<span dir="rtl">אגב אהבת הצדק שלו לא הפריעה לו להיות אנטישמי... וגם
מזלזל בנשים. וגם זה חומר למחשבה: על מי מכילים האידיאליסטים את האידיאלים
שלהם, ומי "לא שייך"...</span>

<span dir="rtl">מבחינה מסוימת היה גם קרל מרכס אנרכיסט, מפני שהוא הדגיש
בספרים עבי כרס את הצורך במאבק בשלטון הקיים, והמעיט לתאר את האלטרנטיבה...
ואמנם הנתלים בו, הבולשביקים, הצליחו מאוד בחיסול הקפיטליזם אך מעט מאוד
בבניית אלטרנטיבה.</span>

<span dir="rtl">החלק "האנרכיסטי" במרכסיזם, שקיים עד היום (כתיאוריה), הוא
"אנרכו-סינדיקליזם".</span>

<span dir="rtl">השם בה מהמילה הצרפתית "סינדיקט" שהוא ארגון
מקצועי.</span>

<span dir="rtl">תנועה זו רואה באיגודי העובדים את הפוטנציאל לשלטון הוגן,
שוויוני, מבוסס על ניהול עצמי. אדם מפורסם שמזוהה עם תנועה זו הוא נועם
חומסקי (יהודי אמריקני, בלשן מאוד ידוע, וביקורתי מאוד ביחס
לישראל).</span>

<span dir="rtl">אחד המפורסמים בתנועה שמכונה אנרכו-קומוניזם, כלומר
אנרכיסטים שתמכו במהפכה הרוסית, לפחות לפני שהתבצעה או מעט אחריה... הוא
פיוטר קרופוטקין.</span>

<span dir="rtl">הוא נולד ב 1842, ונפטר ב 1921. מוצאו ממשפחת אצולה, וגם
קיבל חינוך גבוה ולמד מתמטיקה באוניברסיטה של פטרבורג. אך הצטרף לתנועת
"ההליכה אל העם" של משכילים רוסיים, שהזדהו במעשים ואף באורח החיים עם
השכבות החלשות. כבר תנועה זו היוותה איום על השלטון, ובוודאי מאמרים
אנרכיסטיים בעיתונות. ולכן קרופוטקין הספיק לשבת בבתי כלא גם ברוסיה, ולאחר
שברח ממנה גם בצרפת...</span>

<span dir="rtl">מעניין בתיאוריות של קרופוטקין, שהוא ניסה לבסס את
האנרכיזם על יסודות ביולוגיים, ואני מצטט מהויקיפדיה:</span>

<span dir="rtl">קרופוטקין שב לאנגליה שם ייסד ירחון אנרכיסטי נוסף
בשם</span> Freedom. <span dir="rtl">הוא המשיך בהגותו המדעית, ובעקבות
עבודתו של הזואולוג הרוסי קסלר אשר ראתה בעזרה ההדדית תכונת יסוד הטבועה
בכל [בעלי
החיים](https://he.wikipedia.org/wiki/%D7%91%D7%A2%D7%9C%D7%99_%D7%97%D7%99%D7%99%D7%9D)</span> <span dir="rtl">המקיימים
חיי צוותא
של [עדר](https://he.wikipedia.org/wiki/%D7%A2%D7%93%D7%A8)</span> <span dir="rtl">ולא
כתוצאה
של [תרבות](https://he.wikipedia.org/wiki/%D7%AA%D7%A8%D7%91%D7%95%D7%AA)</span> <span dir="rtl">או [ציוויליזציה](https://he.wikipedia.org/wiki/%D7%A6%D7%99%D7%95%D7%95%D7%99%D7%9C%D7%99%D7%96%D7%A6%D7%99%D7%94)</span> -
<span dir="rtl">החל לחלוק על [הנחת
היסוד](https://he.wikipedia.org/wiki/%D7%94%D7%A0%D7%97%D7%AA_%D7%99%D7%A1%D7%95%D7%93)</span> <span dir="rtl">של [צ'ארלס
דרווין](https://he.wikipedia.org/wiki/%D7%A6%27%D7%90%D7%A8%D7%9C%D7%A1_%D7%93%D7%A8%D7%95%D7%95%D7%99%D7%9F)</span> <span dir="rtl">הגורסת
כי אין בחיי הטבע אלא מאבקו של היחיד לקיומו ו[הברירה
הטבעית](https://he.wikipedia.org/wiki/%D7%91%D7%A8%D7%99%D7%A8%D7%94_%D7%98%D7%91%D7%A2%D7%99%D7%AA)</span> <span dir="rtl">משאירה
את "המתאים ביותר" בלבד - בעיניו היה מאבק זה אספקט אחד של הטבע המתאזן עם
פעולתו של האספקט האחר והמנוגד לו: "הסולידריות הספונטנית" – זה המניע
הגדול בהתפתחותה של כל חברה חיה. העזרה ההדדית של קרופוטקין היא תכונה
טבעית חזקה באדם, הרבה יותר מגורמים אגואיסטיים או הרצון לשלוט. הוא חקר
בסדרים החברתיים שהיו נהוגים בתקופת הברברים ובערים בימי הביניים, וגזר מכך
מסקנות על התפקידים השליליים שמילאה המדינה בהתפתחות החברה האנושית מחד,
ועל התפתחות מושגי המוסר והצדק של האנושות מאידך</span>.

<span dir="rtl">כמובן, שגם בגישתו זו קיימת תמימות לא קטנה, אבל היא יכול
להדגיש לנו את שני הצדדים הקיצוניים של תפיסת החברה האנושית.</span>

<span dir="rtl">מצד אחד התפיסה הקפיטליסטית הקיצונית, הרואה את ההתפתחות
כפרי של "הברירה הטבעית". המדגישה את ההישגיות, את החירות הבלתי מוגבלת של
היחיד, בסופו של דבר גם לשלוט באחרים.</span>

<span dir="rtl">מצד שני התפיסה האנרכיסטית הקיצונית, המאמינה בסולידריות
האנושית וביכולת האנושית לבנות חברה שאינה מבוססת על כוחו של השליט.</span>

<span dir="rtl">והערת אגב: מעניין שגם הקפיטליסטים הקיצוניים,
הליברטריאנים, דוגלים בהפחתה משמעותית של תפקיד השלטון, הם רוצים שתפקידו
היחיד יהיה להבטיח את החופש של הפרט להתמודד ולהשיג על פי כשרונותיו
ומאמציו. להבטיח את "הברירה הטבעית" הכלכלית והחברתית.</span>

<span dir="rtl">קרופוטקין עצמו תמך במהפכת אוקטובר ב 1917, אך סירב
להתמנות לשר החינוך, משרה שהוצעה לו, כי הוא מתנגד לשלטון מרכזי, ולאחר זמן
קצר התנגד לשיטה הדיקטטורית של לנין.</span>

<span dir="rtl">מעניין שבלוויתו ב 1921, לנין הרשה לחבריו האנרכיסטים לשאת
גם שלטים בגנות הבולשביקים...</span>

<span dir="rtl">עדיין לפני סטלין.</span>

<span dir="rtl">תנועות אנרכיסטיות מסוימות היו מעורבות בטרור. ובעיקר
בטרור נגד מנהיגים (שהרי הם אלה שמונעים את האנרכיזם האידיאלי).</span>

<span dir="rtl">במאה העשרים ועד היום, תנועות אנרכיסטיות הם תנועות
שמטרותיהן "בעד" ומעשיהן "נגד".</span>

<span dir="rtl">למשל, ההתנגדות למלחמת וייטנאם, נגד הגלובליזציה, נגד
הפגיעה האקולוגית. בישראל, נגד הדיכוי ביו"ש, נגד גדר ההפרדה...</span>

<span dir="rtl">אולם יש בהחלט תנועות אנרכיסטיות, שמאמינות בבנייה הדרגתית
של חברה מתוקנת, תנועות שמנסות להתחיל מלמטה, ולא לבצע מהפכות
מלמעלה.</span>

<span dir="rtl">האם המוחים נגד ההפיכה המשפטית הם אנרכיסטים?</span>

<span dir="rtl">מבחינה מסוימת כן. אין להם תוכנית אלטרנטיבית משותפת, והם
מאוחדים נגד פעילות השלטון.</span>

<span dir="rtl">אבל, מבחינה אחרת, אפשר להגדיר דווקא את השלטון כאנרכיסטי.
האג'נדה שלו היא אוטופיסטית (מן הסתם, שלטון יהודי מלא, ללא זרים או עם
זרים שאינם בעלי זכויות), והפעילות שלו היא נגד המשטר הקיים.</span>

<span dir="rtl">וכדי להגביר את הבלבול, נקרא חלקים ממאמר מעיתון "הארץ"
עוד משנת 2016!</span>

<span dir="rtl"><u>האנרכיסטים לא בשמאל, הם חלק מהשלטון</u></span>

<span dir="rtl">עפרי אילני 6/4/2016 "הארץ"</span>

<span dir="rtl">המושג "אנרכיזם" חביב על הימין המתנחלי. בשנים האחרונות,
פוליטיקאים ימנים ומתנחלים מכנים כל "ארגון זכויות אדם</span>
"<span dir="rtl">[אנרכיסטים](https://www.haaretz.co.il/literature/book-week/2014-06-18/ty-article/.premium/0000017f-db3d-db5a-a57f-db7f41140000).
אנשי שמאל הנוחתים בישראל מוגדרים "אנרכיסטים" ובהתאם לכך מגורשים מהארץ.
הגדרת האנרכיזם של הימין הולכת ומתרחבת, וכוללת עכשיו גם את ארגון שוברים
שתיקה, המחאה החברתית ומרצ</span>.

<span dir="rtl">נראה שאין דבר שמפחיד יותר את הימין בישראל מאנרכיסטים.
והנה, לפני כמה חודשים התפרסם דווקא בהוצאת אוניברסיטת אריאל ספר עב כרס
ושמו "'אנרכיזם' יהודי דתי". הכותב, [אמנון
שפירא](https://www.haaretz.co.il/misc/2004-07-26/ty-article/0000017f-dbe6-df9c-a17f-fffed0df0000),
הוא מהאינטלקטואלים הוותיקים של הציונות הדתית: בעבר הוא היה מזכ"ל בני
עקיבא, וכיום הוא חבר במועצת יש"ע ומרצה בפקולטה למדעי הרוח של אוניברסיטת
אריאל. עם זאת, הוא מחשיב עצמו "אנרכיסט יהודי". בספרו מזהה שפירא מסורת
אנרכיסטית יהודית המתחילה במקרא ומגיעה עד ימינו. לכאורה, האידיאל הפוליטי
של התנ"ך הוא משטר מלוכני. אבל לטענת שפירא, עולה מהתנ"ך קול אחר, המתנגד
למלכות ולמדינה בכלל, ומעדיף על פניה את סמכות הקהילה. זאת, לטענתו,
משמעותו של המשטר התיאוקרטי היהודי: לא שלטון פוליטי של כוהנים, אלא שלטון
של הרוח, שסמכותה עולה על סמכות שלטון המדינה הגשמי. לפיכך הוא טוען שהתנ"ך
הוא המקור האמיתי לתפיסה ש"הכוח משחית" (בספר קודם הוא זיהה את התנ"ך כמקור
הדמוקרטיה)</span>.

\-

<span dir="rtl">ב–150 השנים האחרונות יהודים מילאו תפקידי מפתח בתנועות
אנרכיסטיות. בישראל, לעומת זאת, מקומם היה שולי. למעשה, לאנרכיזם השמאלי
בישראל יש מסורת פוליטית מקוטעת למדי. קבוצות אנרכיסטיות קטנות של מהגרים
פולנים הוקמו בסוף שנות ה–40 ובתחילת שנות ה–50. \[ולכאן שייך גיבורנו שכבר
שכחנו, אליעזר הורשאוגה...\] לסוג זה השתייך, למשל, הארגון האנרכיסטי אשו"ח
("אגודת שוחרי חופש") שפעל בעיקר ביידיש, ופירסם עד 1989 את כתב העת
"פראבלעמען" (בעיות). ......</span>

<span dir="rtl">בתחילת שנות ה–2000 הוקמה הקבוצה המוכרת כ"אנרכיסטים נגד
הגדר", אף שרבים מחבריה לא היו אנרכיסטים מבחינת השקפותיהם אלא אנשי שמאל
שונים</span>.

<span dir="rtl">ככלל, מי שמחפש מחתרות או ארגונים פוליטיים אנרכיסטיים
מהסוג שקיים באירופה, ימצא מעט כאלה בישראל. אבל האידיאולוגיה האנרכיסטית
השפיעה דווקא על אישים שהיו קרובים מאוד לממסד הציוני. **אחד מהם היה יצחק
טבנקין,** מנהיג מפלגת אחדות העבודה שגם היה חבר כנסת. טבנקין הושפע ממשנתו
של פיוטר קרופוטקין, מהאידיאולוגים העיקריים של האנרכיזם, ועיצב בהשפעתו את
קיבוץ עין חרוד שבו חי, וקיבוצים אחרים של תנועת הקיבוץ המאוחד. ציטוטים של
קרופוטקין נשמעו בתכיפות גבוהה באסיפות הקיבוצים, שביקשו לפעול כקהילות
אוטונומיות. כל זה לא מנע מטבנקין ומתנועתו, ובפרט מקציני הפלמ"ח וצה"ל
הנאמנים להם, לנקוט את הקו הנצי ביותר בעניינים ביטחוניים. גירוש של
פלסטינים נתפס בעיניהם כפעולה מהפכנית המופנית נגד הסדר החברתי הפיאודלי
ששרר בארץ. טבנקין גם היה ממקימי התנועה למען ארץ ישראל השלמה ומהאבות
האידיאולוגיים של מדיניות ההתנחלות בימי שלטון תנועת העבודה</span>.

<span dir="rtl">\[ונזכיר שגם פרודון, מראשוני האנרכיסטים, היה אנטישמי
ומיזוגני...\]</span>

<span dir="rtl">כל אלה יכולות להיחשב לאנקדוטות היסטורית. אבל החיבור בין
אנרכיזם, ממסד וצבא נוגע למאפיין מהותי של התרבות הפוליטית בישראל. זהו אחד
היסודות הפוליטיים שעברו בירושה מישראל הישנה של הקיבוצים לישראל החדשה של
ההתנחלויות. **לא מפתיע שגם שפירא רואה בהתנחלויות, שחלקן הגדול מוגדרות
יישובים קהילתיים, מעין קהילות אנרכיסטיות, העומדות כאלטרנטיבה לשלטון
המרכזי**. לכן, בעיניו, ההתנחלויות הן התגלמות ההומניזם והחברתיות. הוא
מזהה יסודות אנרכיסטיים גם בהגותם של הרב יהודה עמיטל, ראש ישיבת גוש
עציון, והרב שמעון גרשון רוזנברג (שג"ר), ראש ישיבת שיח־יצחק באפרת. חלקם
פיתחו את תפיסותיהם האנרכיסטיות בעקבות פינוי גוש קטיף, שנתפס כגילוי
המובהק של שרירות המדינה</span>.

<span dir="rtl">כנציג הפלג המתון של המתנחלים, שפירא מחשיב את נוער הגבעות
לתופעה "מתועבת". אבל אם מאמצים את תפיסת האנרכיזם שלו, קשה להבין מדוע הם
לא ראויים להיכלל בהגדרה. ממילא לא ברור אם הגדרתו לאנרכיזם היתה מתקבלת על
דעתם של הוגים המזוהים עם אידיאולוגיה זו, כמו אמה גולדמן או אריך מיהזם.
אבל אם אנרכיזם יכול להיות מיליטריסטי ולאומי בתנאי שהוא מציב התנגדות
לשלטון המרכזי, נראה שדווקא תושבי יצהר הם אנרכיסטים יותר מהרב עמיטל, שהיה
שר בממשלתו של שמעון פרס</span>.

\-

<span dir="rtl">גם מבקרים חריפים של השיטה הפוליטית הישראלית יתקשו להוכיח
שהמשטר בישראל הוא סמכותני ממש. .....</span>

<span dir="rtl">כאשר נשמעות טענות על הידרדרות [הדמוקרטיה
בישראל](https://www.haaretz.co.il/news/politics/2016-01-11/ty-article/0000017f-e675-dc7e-adff-f6fd64aa0000)</span>,
<span dir="rtl">יש הממהרים להזכיר שראש הממשלה לשעבר והנשיא לשעבר יושבים
כיום בכלא. אפשר להתפאר בכך, ולהביא זאת כהוכחה לחוסנה של הדמוקרטיה
הישראלית. אבל טענה כזו מפספסת את הנקודה. השיטה הפוליטית בישראל בנויה על
לאומנות אנרכית שבאה מלמטה. בתקופה האחרונה זה מורגש במיוחד. חבורות
כמו־אנרכיסטיות צובאות על בתי המשפט הצבאיים ומניפות אגרוף נגד השלטון. העם
מורד בממשלה, בהיררכיה הצבאית ובמערכת המשפט — בשם המיליטריזם, הלאומנות
והגזענות. הממשלה, מצדה, נענית: בסך הכל ביקשו ממנה עוד מאותו דבר</span>.

<span dir="rtl">ראש הטופס</span>

<span dir="rtl">תחתית הטופס</span>

<span dir="rtl">זו הטעות הגדולה של אמנון שפירא: האנרכיזם הציוני לא מגביל
את כוחה של המדינה, אלא מקדים אותה. הוא אוהב את המדינה יותר משהמדינה
אוהבת את עצמה, ולכן הוא אף פעם לא מאיים עליה</span>.

<span dir="rtl">המאמר, כאמור, מ 2016, אבל היום, האנרכיסטים הלאומנים
חסידי המיליטריזם הלאומנות והגזענות, הם בעצם השלטון. ובאמת הם פועלים
כאנרכיסטים, להרוס את מוסדות השלטון. אז איך אפשר להיות אנרכיסט אפילו אם
אתה מאוד רוצה, כאשר הפרדוכס הוא שהממשלה עצמה היא אנרכיסטית.</span>

<span dir="rtl">נזכור לטובה את אליעזר הירשאוגה, קצר הימים, שברובם סבל
קשה, ובזכותו דיברנו על אנרכיזם.</span>
