<span dir="rtl"><u>השורה השניה – יוסף אבן כספי</u></span>

<span dir="rtl">יוסף אבן כספי, בן רבי אבא מארי (מכונה גם יוסף כספי),
נולד ב 1280 בעיר ארל, שבפרובאנס (דרום צרפת). שמו "כספי" הוא עיברות של שם
העיר ממנה הגיעה משפחתו, ל'ארג'נטייר. לפי גירסה אחרת, גם הוא נולד
בל'ארג'נטייר.</span>

<span dir="rtl">בדרך כלל, בתקופה זו אנשים מזוהים לפי שם פרטי, שם האב,
ולא פעם על שם עירם, בעיקר אם עזבו אותה והגיעו לעיר אחרת. (כך ראינו גם
אצל דניאל בן משה אלקומיסי, למשל).</span>

<span dir="rtl">השנה, 1280, היא השנה המשוערת להופעת ספר "הזוהר" הקבלי
בספרד.</span>

<span dir="rtl">בפרובאנס הייתה קהילה יהודית גדולה, שחכמיה עסקו בקבלה מצד
אחד ובפילוסופיה מהצד השני. בין גדולי חכמי פרובאנס בימי הבינים (עד גירוש
רוב היהודים ב 1501), היו מנחם המאירי, רבי יהונתן הכהן מלוניל, הראב"ד,
ובנו ר' יצחק סגי נהור (נחשב לאחד מראשוני קבלת הספירות), הרד"ק, הרלב"ג,
ידעיה הפניני בדרשי (שעבר לברצלונה) ועוד ועוד. כאמור, ביניהם מקובלים,
וביניהם נוטים לפילוסופיה ולמדע. והיה ויכוח גדול, ולפעמים מאבק ממש בנושא
העיסוק בפילוסופיה.</span>

<span dir="rtl">יוסף אבן כספי היה פילוסוף בהשקפת עולמו, אריסטוטלי, חסיד
גדול וקנאי של הרמב"ם (הרמב"ם של "מורה נבוכים"), למרות, שהפילוסופיה שלו
מובלעת בפרשנות המקרא בעיקר.</span>

<span dir="rtl">צריך להדגיש כאן, שפרשנות בכלל, ופרשנות התנ"ך בפרט, תמיד
מאפשרת לבטא את דעותיו של הפרשן. ואכן, מתקופת ימי הביניים יש לנו פרשנויות
פשט, שבהן הפרשן הוא חוקר המנסה לרדת לדעת כותבי התנ"ך, יש פרשנויות דרש,
שבהן הפרשן מביע ערכים המתבטאים באגדות ישנות או משלים חדשים, יש פרשנות
קבלית, מיסטית, המנסה לקשר בין סיפורי המקרא לעולמות עליונים, ויש פרשנות
פילוסופית (קרי, מדעית, ולפעמים אלגורית) הנוטה להסתמך על ידע אוניברסלי,
בעיקר אריסטוטלי אך גם מוסלמי (או אריסטוטלי בגירסת פילוסופים
מוסלמים).</span>

<span dir="rtl">מפרשני המקרא של זמנו, יוסף אבן כספי הוא אולי הפחות ידוע.
ייתכן שנדחה בגלל גישתו הפילוסופית הקיצונית, וייתכן שפשוט היו בזמנו אחרים
שהאפילו עליו ("מהשורה הראשונה") כמו הרמב"ן, או הראב"ע, למשל.</span>

<span dir="rtl">אף על פי כן, לא רק שהוא כתב הרבה ספרים, אלא חלק מספריו
שרדו עד היום. חלקם הועלו לדפוס רק במאה ה-19 (חמש מאות שנה אחרי כתיבתם)
וחלקם עדיין בכתבי יד.</span>

<span dir="rtl">תולדות חייו, השקפת עולמו, ידיעותיו, ואפילו משפחתו, כל
אלה ידועים מכתביו שלו.</span>

<span dir="rtl">במפעל השו"ת של "בר אילן" המופיע בתקליטור, נכללים פרשנים
רבים מאוד, ואבן כספי לא ביניהם (זה בגירסה שבידי, אולי הוסיפו אותו
בגירסאות חדשות יותר).</span>

<span dir="rtl">לעומת זה, במפעל הגדול שנקרא "מקראות גדולות הכתר", שגם לו
יש היסטוריה ארוכה, מופיע פירושו של אבן כספי.</span>

<span dir="rtl">"מקראות גדולות" הוא מפעל המתחיל ב 1516, של הדפסת התנ"ך
עם המסורה (ניקוד, טעמים וכו') ועם מפרשים, פעם ראשונה מתוך כתבי יד.  
המפעל חודש, שופר, וגדל בשנות השמונים של המאה שעברה, ואז נקרא "מקראות
גדולות הכתר" (על שם "כתר ארם צובא" כתב היד הידוע של התנ"ך עם המסורה).
היום הוא נמצא ברשת.</span>

<span dir="rtl">ורק כדי להראות את מספר הפירושים הקיימים, למי שמתעניין
בפרשנות התנ"ך.... הוספתי את הכתובת הזאת:</span>

[https://mg.alhatorah.org<span dir="rtl">/</span>](https://mg.alhatorah.org/)

<span dir="rtl">פרטים על יוסף בן מארי אבן כספי, ניקח מאתר ברשת (מצוטט עם
דילוגים ותוספות):</span>

<span dir="rtl"><u>פרשני המקרא - שיעור מספר 21 מאתר "תורת הרעציון" השייך
לישיבת הר עציון.</u></span>

<span dir="rtl"><u>המאמר נכתב על ידי ד"ר אביגיל ראק, תשע"א</u></span>

<span dir="rtl"><u>נערך על ידי צוות בית המדרש הוירטואלי</u></span>

<https://www.etzion.org.il/he/tanakh/studies-tanakh/biblical-commentaries/r-yosef-ibn-caspis-commentary>

<span dir="rtl">ר' יוסף אבן כספי עסק רבות בדקדוק, בפילוסופיה, בפרשנות
המקרא, ואף חיבר חיבורים רבים בנושאים אלו. ריא"כ החל בכתיבה כבר בהיותו בן
שבע-עשרה, ובמשך כשבעים שנות חייו חיבר קרוב לשלושים חיבורים. בשמם של
חיבוריו, מופיעה בדרך כלל המילה "כסף" (טירת הכסף, מצרף הכסף, שולחן כסף,
גלילי כסף....)</span>

<span dir="rtl">תופעה שניתן למצאה בכתבי ריא"כ, היא המספר הרב של המקומות
בהם ריא"כ מדבר על עצמו. בשל כך ניתן ללמוד על אופיו של ריא"כ, הן מתוך
דבריו על עצמו והן מתוך סגנונו. מתוך דבריו <u>הציניים בצורה בלתי
רגילה</u>, עולה כי הוא ראה את עצמו אדם בודד אשר אין לו חבר לדעה, וככל
שהוא מחפש יותר אנשי קומה בשיעורו, כן הוא מתאכזב יותר מחוסר מציאותם. בקטע
הבא מצהיר ריא"כ על תופעת התרחקותו מבני האדם. את הצורך להימנע מהתקרבות
לבני אדם תולה ריא"כ בכך שאין ברצונו "לקבץ בין שני הפכים", דהיינו, החכם
(הוא עצמו) והסכלים (שאר בני אדם). הוא מגדיל לעשות בכך שהוא מתאר את המון
העם כבעלי חיים - "סוסים ופרדים":</span>

**<span dir="rtl">כבר ידע שכני ומכירי כי לא השתדלתי מימי להראות לכלל בני
אדם, מאשר אין רצוני לקבץ בין שני הפכים, ואני יודע שבכלל - משכילים
וסכלים, וגם הסכלים הם הרבים...לכן היה מנהגי מעט החברה עם בני אדם, עד
שנשמרתי מאד מעשות או דבר גבוהות... ולא אתנחם כלל ליתרוני על הסוסים
והפרדים...</span>**

<span dir="rtl">(טירת כסף, עמוד 8).</span>

<span dir="rtl">תופעה זו, המכונה אזוטריות (תפיסה של מעמדות לפי השכלה,
ואפילו לפי שכליות), מצויה גם אצל הרמב"ם. אבל הרמב"ם הרבה יותר עדין בנושא
זה.</span>

<span dir="rtl">הן מתוכן אמירותיו הנ"ל והן מצורת ניסוחן, נראה כי ריא"כ
דגל באמת, וכלל לא חשש מתגובות שליליות כלפיו או כלפי חיבוריו. יתכן שהוא
אף סבר וקיווה כי סגנונו ידחה את אילו ש"אינם ראויים" מבחינה שכלית להבנת
פירושו.</span>

<span dir="rtl">התנשאות זו באה לידי ביטוי לא רק לגבי פשוטי העם, וליחס
דומה זכו אף הנשים, שריא"כ מרבה לזלזל בהן, למשל בקטעים הבאים:</span>

**<span dir="rtl">ואין ספק, שעצת הנשים תכליתה לרע, אם לפגם, אם
לגנאי...אם למות כעצת חוה שנתנה לאשה מהעץ וכעצת אשת איוב. אשרי מי שנמלט
מהן.</span>**

<span dir="rtl">(טירת כסף, עמוד 95).</span>

<span dir="rtl">**והנה יעקב אבינו...נתחלף ממנו ביתרון ההשגה, כי גם אנחנו
מתחלפים מנשותינו ביתרון ההשגה.** \["מתחלף", הכוונה "שונה", "השגה" הכוונה
"הבנה"\]</span>

<span dir="rtl">(שם, עמוד 118).</span>

<span dir="rtl">כלומר, כשם שליעקב אבינו עדיפות אינטלקטואלית על פני רוב
שאר בני האדם, כך יש לגבר עדיפות אינטלקטואלית על פני האישה.</span>

<span dir="rtl">ואפשר להוסיף כאן לכותב המאמר, גם פרשנות של אבן כספי לספר
איוב פרק מ"ב (מאתר "מקראות גדולות" ברשת)</span>

<span dir="rtl">(יד-טו) אמנם כתבו</span>: <span dir="rtl">**ויקרא שם
האחת ימימה ושם השנית קציעה ושם השלישית קרן הפוך** </span>–
<span dir="rtl">אשר אלו השמות מורים מצד גזרתם שבחים עצומים, הוא הצעה למה
שיכתוב אחר כן **ולא נמצא נשים יפות כבנות איוב בכל הארץ** </span>–
<span dir="rtl">וזה השבח הוא המעולה שנוכל להלל האשה ברוב, והיא הצלחתה,
וכל אדם נבחר יתן עיניו בזה, רצוני, להזדווג עם הנשים הנבחרות, אחר שהאל
יסד שיזדווג עמהן. **ואם אני \[וגם אני?\] לא נסיתי ללכת
באלה**</span>**.**

<span dir="rtl">וכנראה רמז לגורל נישואיו שלא עלו יפה, למרות שאנחנו
יודעים שהיה לו לפחות בן אחד.</span>

<span dir="rtl">בפירושיו הוא לא רק מדגיש את הערכים שלו, אלא אפילו רומז
על הביוגרפיה שלו.</span>

<span dir="rtl">גם מעמדם של הגויים לא שפר בעיני יוסף אבן כספי. דוגמא
ליחסו לגויים ניתן למצוא ב"מצרף לכסף" עמוד 81, בעניין הריגת בני יעקב את
אנשי העיר שכם:</span>

**<span dir="rtl">מה יתרעמו מפרשינו על זה? ואין אני מתרעם רק ממה
שנשאר.</span>**

<span dir="rtl">ריא"כ הוא "נחתום המעיד על עיסתו", והוא מרבה לתאר את
כישוריו בפרשנות, העולים על כישורי קודמיו. כך, למשל, בטירת כסף, עמוד
64:</span>

**<span dir="rtl">בני, הוציאו מאוצרותיכם הכסף והזהב <u>ושימו זה בהם</u>,
כי זה סגולת המלכים ממלכת כהנים וגוי קדוש.</span>**

<span dir="rtl">יחד עם ביקורתיותו הרבה, ניחן ריא"כ בחוש הומור מצויין.
למשל, ב"מצרף לכסף", בסוף דבריו בנוגע לבראשית י"א, י, הוא עומד על תופעת
הפלגנות בקרב עם ישראל, וכותב:</span>

**<span dir="rtl">עדים אנחנו היום אל הכבודה \[כלומר, המכובדת\] אמנו אשת
פלג, כי צדקת הייתה ולא זנתה.</span>**

<span dir="rtl">זו עקיצה עדינה למדי. פֶּלֶג שייך לשושלת מִנוח לאברהם דרך שֶׁם,
ולכן הוא אחד מאבותינו. לומר שאשת פלג לא זנתה, פירושו שאנחנו באמת בניו של
פלג ולא של מישהו אחר... ולכן אנחנו מרבים בפילוגים...</span>

<span dir="rtl">ריא"כ כותב בסגנון קשה וחידתי; ייתכן שגם סגנונו הקצר
והחידתי בכתביו נועד באופן מכוון לדחות את המון העם מהבנת פירושיו. הקושי
נובע לא רק מריבוי השימוש במונחים לוגיים ובלשניים, אלא נראה שלא חשוב
לריא"כ להסביר לקורא באופן מלא את הפירוש: הוא מסתפק ברמיזה, ולעיתים אף
בפחות מזה. אמנם תופעה זו קיימת אצל פרשני ימי הביניים כראב"ע ורמב"ן, אך
התכיפות שבה מגלה ריא"כ טפח ומסתיר טפחיים גדולה בהרבה מאשר אצל האחרים
שהזכרנו. סגנון זה מקנה לפירוש אופי חידתי ומסתורי: לעיתים ניתן לפענח את
כוונתו מתוך דבריו בספרים אחרים, ולעיתים אין די בכך. פעמים רבות ריא"כ
איננו מבאר כלום אלא כותב את המלה "כטעם" ומצטט פסוק, ועל הקורא להבין את
הקשר בין הפסוק המצוטט לפירוש.</span>

<span dir="rtl">על פי משנתו של ריא"כ, קהל היעד העיקרי של התורה אינו
המשכילים ויחידי הסגולה אלא דווקא ההמונים.... בהתאם לכך, לתפיסת ריא"כ
היעד המרכזי של ספר התורה הוא תיקון חלקי ויחסי של ההמון, בעוד הקניית
מושכלות נשגבות למבינים הוא יעד משני. כך קובע ריא"כ ב"מצרף לכסף", בהקדמה
לפרשת בחוקותי (ויקרא כ"ו):</span>

**<span dir="rtl">...מבואר בעצמו כי זאת התורה נמסרה להמון העם כלו להגות
בה תמיד, ואין ההמון מבין המושכלות, עד שיחבר להם משה כמו ספר הנפש, או מה
שאחר הטבע, שיהגו בו תמיד. ומהכרח לתיקון ההמון הוא שיהיה להם ספר יהגו בו
בכל עת, לכן חבר להם זה הספר. ולמען לא יהיה זה הספר ריק מן המושכלות, שם
בו במקומות נפרדים מאמרים נפלאים מחכמת הטבע ומחכמות האלהות, כדי שיהיה
הספר שלם... אם כן, מבואר כי מן ההכרח היה שיהיה המפורסם יותר, רב בזה הספר
מן המושכל, כמו שהמשתמשים במפורסמות רבים מהמשתמשים במושכלות...</span>**

<span dir="rtl">בשפת ימי הביניים, "המפורסם", זה הידע שמקובל על כולם ללא
הוכחות. "המושכל" זה הידע שמתקבל מהוכחות, מהסקת מסקנות הגיוניות, והוא
הידע של החכמים.</span>

<span dir="rtl">לכאורה, יש סתירה בין האופי החידתי של פירושיו, ובין הדעה
שהתורה מיועדת בעיקר להמון העם. אך לא כך, התורה כפשוטה, על מצוותיה ניתנה
להמון. הפירושים "העמוקים" ניתנו למשכילים, ואליהם הוא מדבר בדרך כלל. העם
לא צריך להבין אלא רק לדעת.</span>

<span dir="rtl">זוהי, גם דעתו של הרמב"ם.</span>

<span dir="rtl">לדעת ריא"כ, מטרה מרכזית של ספרי הנביאים הוא פירוש התורה,
עד כדי כך שאם מבינים נכון את ספרי נבואה, הרי שפרשני המקרא
מיותרים:</span>

**<span dir="rtl">...זה המעשה הנכבד פירשו לנו הנביאים, ולא זה בלבד, אבל
התורה כולה, עד שאם נבינם לא נצטרך לפי' אבן עזרא וזולתו.</span>**

<span dir="rtl">(מצרף לכסף לבראשית א', ב).</span>

<span dir="rtl"> </span>

<span dir="rtl">לא פעם הוא ביקורתי כלפי פרשנים אחרים:</span>

<span dir="rtl">כדי להבין את הקטע הבא, צריך להזכיר, שבתורה נזכר פעם אחת
שלמשה היתה אשה "כושית". מדרש תנחומא, רש"י, ואחרים, מפרשים "כושית" כאשה
יפה. אחרים, והוא ביניהם, רואים ב"כושית" מכוערת, והוא כועס ממש על הפירוש
האחר...</span>

**<span dir="rtl">"על אודות האשה הכושית אשר לקח".</span>**

**<span dir="rtl">אמר יוסף: מפליא אני על הקדמונים, שלמים הם כולם ממני,
לא אגיע לפרסת כף רגלם. \[צניעות מעושה\] איך נפל לעולם בדמיונם שיפרשו דבר
מן התורה הפך מה שכתוב, אם שיחליפו שם אל שם הפכי לו, או יוסיפו מלות
הפכיות?</span>**

**<span dir="rtl">....</span>**

**<span dir="rtl">ואם הייתה זאת כוונת נותן התורה, למה לא כתב כן? למה כתב
הפכו? ועוד, מי התיר לנו לעשות זה? מדוע אונקלוס כחו גדול לעשות זה, או
חכמי התלמוד או אבן עזרא שכולם הסכימו בזה, ומדוע לא נעשה כן אנחנו, ואיש
הישר בעיניו יעשה? עד שנחליף "ואהבת את ה' אלוקיך" באמרנו - חלילה - "ושנאת
את ה' אלוקיך"! או, "ואת אשר אהב ה' תשנאהו"? ...</span>**

**<span dir="rtl">חלילה לי מעשות כדבר הזה, או אעזוב לגמרי תורת משה
ואאמין בתורה חדשה, חלילה, כבר נעשית, או אעשה גם אני כמו שיעשו אלה חס
ושלום...</span>**

<span dir="rtl">(מצרף לכסף לבמדבר י"ב, א).</span>

<span dir="rtl">וכאן רמז, לכך שהפרשנים המתנגדים לו מושפעים
מהנצרות.</span>

<span dir="rtl">יוסף אבן כספי ערך מסעות רבים, וביניהם ביקור ארוך במצרים.
הוא מתייחס למנהגים שראה שם, בדרך אנכרוניסטית, כלומר, מייחס אותם גם
לתקופה העתיקה.</span>

<span dir="rtl">למשל, כך הוא כותב בפרשנות הפסוק "ועל פיך ישק כל עמי"
(שמות, ז', טו):</span>

**<span dir="rtl">אין מנהג הארץ ההיא לנשק על הפה ממש, אבל ידוע המנהג לכל
הבא שמה, עד שנכון זה הלשון מאד.</span>**

<span dir="rtl">(מצרף לכסף לשמות ז, טו).</span>

<span dir="rtl">בכל כתביו של ריא"כ בולטת השקפת עולמו הפילוסופית, אשר
הושפעה רבות מהרמב"ם.</span>

<span dir="rtl">בחיבוריו הרבים ובשיטתו הפרשנית של ריא"כ מצויים הדים
לפולמוס האנטי פילוסופי. החל במאה השלש עשרה ועד לתחילת המאה הארבע עשרה,
התחולל בפרובנס וספרד ויכוח עז בנוגע ללימוד פילוסופיה. מתנגדי לימוד
הפילוסופיה בקטלוניה יצאו בחרם נגד לומדי הפילוסופיה בכלל, ונגד כתביו
הפילוסופיים של הרמב"ם בפרט. לחרם זה לא היתה, ככל הנראה, אוזן קשבת בקרב
יהודי פרובנס, ואלו שלמדו פילוסופיה המשיכו בה. המאבק הגיע לשיאו בשנת 1305
עם הטלת החרמות בברצלונה, שכוונו בעיקרם נגד יהודי פרובנס, מקום מגוריו של
ריא"כ, בו גברה רוח הרציונליזם.</span>

<span dir="rtl">אבן כספי תומך בפרשנותו בגישה הרציונליסטית פילוסופית, אך
בו זמנית מתנגד לאלגוריזציה שהייתה אחת מדרכי הפרשנות הרציונליסטית.</span>

<span dir="rtl">דוגמה פשוטה לאלגוריזציה של הרמב"ם, היא פרשנות למושגים
גשמיים הקשורים באל, כמו "יד אלוהים", "חרון אפו" "הדום רגליו" וכו'.
מושגים אלה סותרים את תפיסת האלוהות כשכל ללא גוף.</span>

<span dir="rtl">תופעה נוספת בפרשנותו של יוסף אבן כספי היא הזדהותו עם
יוסף המקראי, וניתן למצוא לכך שלושה גורמים:</span>

<span dir="rtl">ראשית, מתוך הרעפת השבחים הרבים ברור כי ריא"כ העריץ את
יוסף, ונראה שהערצתו הרבה כלפי יוסף היא זו שהביאה את ריא"כ להזדהות
עמו.</span>

<span dir="rtl">שנית, נראה שהזהות בשמותיהם היווה בסיס להזדהות.</span>

<span dir="rtl">הגורם השלישי הוא שככל הנראה ריא"כ ראה ביוסף אח לצרה:
שניהם מנוכרים מסביבתם, ושניהם חכמים בסביבה של ההמון הסכל.</span>

<span dir="rtl">עד כאן מאמרה של אביגיל ראק מ 2011.</span>

<span dir="rtl">אחד מספריו של יוסף אבן כספי, "ספר המוסר" (בשמו המקורי,
כנראה, "יורה דעה") הוא, הוא מכתב לבנו בן השתים עשרה שנה.</span>

<span dir="rtl">בהקדמה הוא מספר על עצמו בכלל ועל נדודיו בפרט:</span>

<span dir="rtl">אמר יוסף אבן כספי: כל ימי יגעתי בין החכמים ומנוחה לא
מצאתי, זה לי עשרים שנה גליתי למקום תורה, לפי הנשמע שכנתי באחרית ים,
ירדתי מצרים בית מדרשו של הרב הגדול המורה השלם, ומצאתי שם רעו זרע קדש,
דור רביעי ובניהם חמישי, כלם צדיקים, אבל לא היו מתעסקים בחכמות וגם בכל
המורה לא היה שם חכמים.... ואשיב אל ארצי בבושת פנים... ויהי היום, רוח ה'
העירני לחפש בבירות הארץ המערב, ואסוב קטלוניא וארגון והנני היום העיר
הגדולה בלנסייא. ואם יחייני מחיה המתים, אסוב עוד כל ארגון וספרד, ואעבור
פאס כי שמעתי שמה כסאות לחכמים....</span>

<span dir="rtl">למזלו, לא הגיע לפאס שבמרוקו, כי גם שם היה מתאכזב, כי לא
היו שם בתקופה זו החכמים שהוא רוצה ללמוד מהם.</span>

<span dir="rtl">דרך אגב,</span>

<span dir="rtl">באחד מספריו הוא מתאר תיאורים רבים את הנעשה במצרים, ממה
שראה במסעו. הוא מסיק מחיי המצרים מסקנות לגבי התורה, בגישה אנכרוניסטית
מובהקת, כמו שכבר הזכרנו, אבל הניתוח יסודי.</span>

<span dir="rtl">ומעניין סיום של אחד הקטעים:</span>

<span dir="rtl">"... ואולי הייתי רוצה להאריך בזה הייתי מספר מעניני הארץ
ההוא, מה שיבאר עוד זה הענין וזולתו מענינים רבים ונכבדים באו בתורתנו, אבל
למה אעשה כל זה בחנם"</span>

<span dir="rtl">כלומר, ניתן להבין מכאן, כי גם בתקופתו, ניתן היה לנצל ידע
של תייר כדי לפרסמו בכתב, ולהפיצו בתשלום. אבל ספרות תורנית או פילוסופית
כנראה לא הייתה ריווחית במיוחד...</span>

<span dir="rtl">נחזור לספר המוסר, בהמשך הוא מנסה לחנך את בנו, ומכתובים
אלו ניתן להבין את ערכיו:</span>

<span dir="rtl">בפרק י' הוא מסביר את יחסו להשכלה. מתוך כך ניתן גם ללמוד
על מקורות הידע בתקופתו.</span>

<span dir="rtl">בני שמור אמרי. הנך היום בן י"ב שנה, לכן שקוד בתורה
ובמקרא ובגמרא עד שתי שנים אחר זה, ואתה בן י"ד שנה, תקבע עתים לכל מה
שקדם, ותן חלק גדול לחכמות הלמודיות, וזה תחילת ספר המספר להראב"ע ואחריו
ספר האקלידס ואחריו ספר אלפרגאני וחשבון המהלכות \[אריתמטיקה, גיאומטריה,
אסטרונומיה\], וגם קבע עתים בספרות המוסְרים המיַשרים אורחותיך בכל המדות
\[ספרי מוסר\] והם ספר משלי וקהלת ומסכת אבות עם פירוש המורה ז"ל והקדמתו,
וכן הלכות דעות מספר המדע וכן ספר המדות לאריסטו אשר עשיתי ממנו קצור, וכן
ספר אחד נמצא אצלינו, המקבץ מוסרי הפילוסופים, וכל זה תבין בב' שנים ואתה
בן י"ו שנה, תקבע עתים לתורה ולמקרא ולפרי הרב אלפאסי וספר ר' משה מקוצי,
וספר משנה תורה מן הרב השלם, וכן חלק גדול למלאכת הגיון. .... ואתה בן י"ח,
תקבע עתים לכל מה שקדם ושקוד בחכמת הטבע \[כנראה הפיזיקה של אריסטו\] ובזה
תתמיד שתי שנים.... ואתה בן עשרים שנה אל תרף ידך מן העיון בספרים ותתחיל
באלהיות, הם ספר מה שאחר הטבע לאריסטו \[המטאפיזיקה\] ותלמידיו וספר המורה,
אך קח לך אשה מבנות היחס, נאה בגופה ובמעשיה ואל תתן עיניך בממון, כי כל
העושר אינו רק ההסתפקות לחם לאכול ובגד ללבוש, ולמה תיגע בני להשיג כסף רב,
ולא תוכל אתה ולא זולתך להגיע אל הגבול....</span>

<span dir="rtl">ועל הכל בני השמר לך מהיות מסתכל בנשים, כאשר נשמר
אביך...</span>

<span dir="rtl">בפרק י"א ובפרק י"ב הוא מזהיר את בנו מהקצוות:</span>

<span dir="rtl">בני! שתים הנה קוראותינו בתכונות בני הזמן מעמנו, בני! אל
תלך בדרך אתם מנע רגלך מנתיבתם.</span>

<span dir="rtl">המין האחד, המתפלספים מעמנו שלא שמשו כל צרכם, הורסים
בעיונם ופורצים בלמודם, ומלעיגים על דברי חכז"ל, ומקלים במצות המעשיות ....
ואני נשבע בחיי העולם, כי אריסטו וחבריו ותלמידיו כלם מזהירים לשמור כל מה
שבתורה ובדברי הנביאים... ואמר אפלטון: הרגו למי שאין לו דת.... \[וברור
מכאן שקיבל דעות על אריסטו ואפלטון ממקורות אגדתיים ולא קרא אותם
ביוונית\]</span>

<span dir="rtl">המין האחר, הוא הנמצאים מעמנו שיבזו החכמות המיוחסות לספרי
אריסטו וחביריו ולא ידעו כי בנפשם זדו, כי אלו החכמות היו שלנו מקודם, והעד
על זה, כי הם פירוש ומופת למצוות תורתנו, ועוד כי רובם מפוזרות בהגדות,
בגמרא ובשאר ספרינו וכל שכן בספר המורה שחיבר הרמב"ם ז"ל...</span>

<span dir="rtl">\[הדעה שהיוונים למדו מנביאי ישראל הייתה דעה עממית מקובלת
המצדיקה לקבל ידע המקובל בימי הביניים\].</span>

<span dir="rtl">והנה ציטוטים ממאמר בנושא "הציונות" של יוסף אבן
כספי.</span>

<span dir="rtl">במילה "ציונות", בהקשר זה, אני מתכוון לאמונה בתקומת
ישראל, שאינה משיחית, או, לפחות קודמת למשיחית. כלומר, תחילתה של הגאולה
היא על ידי פעילות של העם עצמו.</span>

<span dir="rtl">אנחנו כבר ראינו תפיסה זו אצל הקראים במאה התשיעית, שקראו
להמוני ישראל לעלות לארץ (בעיקר לירושלים), כדי שהגאולה תבוא בעקבות כך.  
חלק ממנהיגיהם גם האמינו באפשרות ריאלית של מדינה יהודית בחסות
האסלאם.</span>

<span dir="rtl">ידועה גם הערתו של שפינוזה ב"מאמר תיאולוגי מדיני", שאפשר
ועם ישראל יחזור בעתיד למולדתו בכוחות עצמו.</span>

<span dir="rtl"><u>הסתברות התקומה מחדש של מדינה יהודית לפי יוסף אבן כספי
ולפי שפינוזה.</u></span>

<span dir="rtl"><u>מאת שלמה פינס. (עיון, רבעון פילוסופי כרך י"ד ט"ו,
מצוי ברשת)</u></span>

<span dir="rtl">הגותו של יוסף אבן כספי כמעט ולא נחקרה, אולי משום שרוב
כתביו הם פירושים.</span>

<span dir="rtl">.....</span>

<span dir="rtl">והנה אמרו הפילוסופים כולם, ובפרט אריסטו בספר הנפש... כי
תועלת החכמה העיונית היא שלמות הנפש המדברת....זה הגמול הטוב אשר ייעד לנו
האל בזה, אם נקבל את התורה הזאת.... וזה הדבוק הוא קיום הנפש
והשארותה.</span>

<span dir="rtl">....</span>

<span dir="rtl">ומפרש פינס:</span>

<span dir="rtl">משמעות הדברים האלה היא שמטרתה העיקרית של התורה אינה אלא
בכך שעל ידה מובטחת לישראל הידיעה העיונית המביאה לדבקות באל. דבקות זו היא
השלמות האחרונה של האדם. הטובות החיצוניות שהתורה גורמת להן אינן תכליות
פני עצמן.</span>

<span dir="rtl">.....</span>

<span dir="rtl">וכך הוא מפרש את נבואת זכריה:</span>

<span dir="rtl">אבל אין אני מכריח שיהיה זה כן, ר"ל שיקום משיח משבט יוסף
ואחר משבט יהודה, אבל אני מכריח מדברי זכריה ודניאל כי בהתחלת חדוש
מלכותנו, **בעת נתחיל לעלות ולפנות לירושלים,** יתעוררו כל האומות עלינו
ויפול ממנו עם רב, אבל באחרית ננצח הכל, וכן קרה לנו בעניין בני
חשמונאי...</span>

<span dir="rtl">.....</span>

<span dir="rtl">מי לא ידע מי לא יראה תמיד התקומות והנפילות לעם ועם תמיד
מתחלפות, וזה בין הישמעאלים בינם ובין עצמם בחלוף מלכיותיהם, וכן בתוך
הנוצרים ובין הישמעאלים?.... אם כן למה יהיה בעיני שום אדם דבר פלא ישוב
ארץ ישראל לנו מיד הישמעאלים כי ירצה האל?</span>

<span dir="rtl">....</span>

<span dir="rtl">ואחר כך הוא מתאר את ההיסטוריה של השליטה בארץ ישראל
מהכנענים ועד הערבים.</span>

<span dir="rtl">... ובכלל כי כל אלו החלופים ראיה ועדות נאמנה לנו על היות
שובנו לארץ ישראל אפשרי, כי לא תמה האיפשרות (ה' נותן ולוקח)</span>

<span dir="rtl">...</span>

<span dir="rtl">ועוד ילמד סתום מן המפורש על היות אפשרי קרוב צאתינו מן
הגלות זה, עם היותנו חפשים לעצמנו ולא אדון לנו, וזה כי בהיותנו עבדים
נסגרים במצרים, האל הוציאנו משם ביד רמה, ומדוע לא יקל לו יתברך עלינו
היום? האם אין חומר עוד ביד היוצר הזה לברוא איש כמשה או קטן ממנו, שיבֹא
לפני המלכים והם ימסרנו לו, כמו שמסר פרעה באחרית... או מדוע לא יעשה האל
לנו כמו שעשה בבית שני, שהחַיה השנית כורש העביר קול בכל מלכותו, מי בכם מכל
עמו וגו'... התמו המלאכות מן האל יתברך? אין עוד כלי אצלו להוציאנו מגלותנו
פעם שלישית? ....</span>

<span dir="rtl">...ומדוע לא יקל – כמו שאמרנו – שעוד יביא ה' איש, יעשה
כמעשה משה, וילך אל מלך מצרים, ומלך תתר \[השליט המונגולי ששלט בימי אבן
כספי בבבל\], וימסרו לו היהודים, וארץ ישראל? או קום מלך ויכבוש את כל א"י
מיד מלך מצרים הנקרא אלשולטאן היום, ויעבור קול בכל מלכותו שנשוב לארצנו,
ואולי יהיה זה מלך התתר שהוא מלך בבל היום, או יהיה מלך צרפת הקיסר שגם הוא
מצפון, או אולי מבלי כל אלה, יעיר השם יתברך מחר או מחרתו רוח השלטון היום
שימסור ארץ ישראל לנו, ויאספו שלמה כל היהודים הנמצאים בכל מלכותו וזולתם
מארבע רוחות השמים, ובכלל, מי יוכל לספור הדרכים דרכי אל... אבל הכלל כי
הענין **מִטֶּבַע האפשרי**...</span>

<span dir="rtl">וכאן צריך להעיר שתי הערות:  
ראשית, "הציונות" של יוסף אבן כספי, היא ממש דומה לציונות המדינית של הרצל,
ארץ ישראל תימסר ליהודים על ידי מנהיגי האימפריות.</span>

<span dir="rtl">בציונות של הקראים, היה גם יסוד של ציונות מעשית, שהתבטא
ב"קול הקורא" של דניאל אלקומיסי.</span>

<span dir="rtl">שנית, וכאן הניגוד בין תפיסתו הפילוסופית לתפיסה הדתית
הרבנית המקובלת, למרות שהכל "מעשה ה'", חזונו הוא חזון ריאלי, בדרך הטבע,
ללא ניסים. המנהיג שיבוא, אם יבוא, לא יכבוש, לא ינצח את המעצמות הגדולות,
וגם לא יחזיר את העם בתשובה, אלא ידון עם מנהיגי העולם, ויקבל מהם את ארץ
ישראל.</span>

<span dir="rtl">תפיסתו מבוססת על אחד היסודות של הפילוסופיה
האריסטוטלית.</span>

<span dir="rtl">אריסטו וממשיכיו מבחינים בין "ההכרחי", ובין "האפשרי"
(קונטינגנטי), אבל קיימת אצלם גם הגישה ההסתברותית האומרת, שמאורע אפשרי,
יתממש בזמן אינסופי, כלומר "אי פעם". אנחנו, הדור הציני, משתמש בטענה
פילוסופית זו ב"חוק מרפי" האומר, שכל צרה אפשרית, תגיע ביום מן
הימים.</span>

<span dir="rtl">אבל לא נסיים עם הצרות, אלא עם הדגשת העמידות של כתבי יוסף
אבן כספי. הוא לא היה רב (גם אם תוארו היה כזה), רבנים רבים התנגדו לו.
פירושיו לא זכו למקום מכובד כמו פירוש רש"י, או פירוש ראב"ע, רד"ק, ואחרים,
ולכן רבים מספריו לא הודפסו עד היום, ואלו שהודפסו הודפסו רק במאות
האחרונות, ובכל זאת חלק מספריו לא אבדו, נשמרו בכתבי יד, כלומר היו
אהודים.</span>

<span dir="rtl"></span>

<span dir="rtl">הנה המלצה ברשת לקנות ספרים שלו....</span>

**<span dir="rtl">מכירה פומבית 64 חלק ב</span>' <span dir="rtl">חלק ב'
מאוספו של ד"ר ישראל מהלמן</span>**

[King David
Auctions](https://il.bidspirit.com/ui/houses/kingdavid,false?lang=he)

<span dir="rtl"><u>צור קשר עם בית המכירות</u></span>

5.10.21

<span dir="rtl">**ספרי רבינו יוסף אבן כספי ספרים נדירים מאוד**  
ספרי החכם הפילוסוף האלקי רבינו יוסף אבן כספי – <u>הוציאם לאור בפעם
הראשונה מכתב יד ר' יצחק הלוי לאסט.</u></span>

<span dir="rtl">1) ספר משנה כסף חלק א' – שני ביאורים על התורה האחד טירת
הכסף והוא ספר הסוד, והשני מצרף לכסף – פרעסבורג תרס"ה</span>

<span dir="rtl">2) ספר משנה כסף חלק ב' – שני ביאורים על התורה האחד טירת
הכסף והוא ספר הסוד, והשני מצרף לכסף – קראקא תרס"ו.</span>

<span dir="rtl">3) ספר אדני כסף חלק ראשון פירוש על נביאים ראשונים –
לונדון תרע"א</span>

<span dir="rtl">4) ספר אדני כסף חלק שני פירוש על ירמיה יחזקאל תרי עשר –
לונדון תרע"ב</span>

<span dir="rtl">5) ספר תם הכסף – שמנה דרשות על ענינים שונים – לונדון
תרע"ג</span>

<span dir="rtl">מצבים טובים מאוד \[על פי תאריכי ההוצאה לאור הם בני מאה
שנה בערך\]</span>

<span dir="rtl">כתבי היד שלו נמצאים בספריות שונות בעולם.</span>

<span dir="rtl">צילום דף מכתב יד של "צרור הכסף" (מאתר הספריה הלאומית,
כתב היד מ 1353 נמצא בספריה בפירנצה איטליה).</span>

<img src="media/image1.png" style="width:7.16528in;height:4.3125in" />

<span dir="rtl">מאמר עתון "המגיד" 28 לאוגוסט 1867.</span>

<img src="media/image2.png" style="width:6.26736in;height:0.72639in" />

<img src="media/image3.png" style="width:6.26736in;height:7.24722in" />
