<span dir="rtl"><u>השורה השניה – רבי מאיר</u></span>

<span dir="rtl">רבי מאיר היה אחד מגדולי התנאים, כלומר חכמי ישראל שבין
החורבן (או מעט לפניו) ובין חתימת המשנה בשנת 210 בערך.</span>

<span dir="rtl">תקופת התנאים מחולקת לשתי תקופות: מהחורבן (שנת 70) ועד
מרד בר כוכבא (133-136), וממרד בר כוכבא עד חתימת המשנה.</span>

<span dir="rtl">התקופה הראשונה היא תקופת יבנה. הסנהדרין ובית המדרש ביבנה
הוקם על ידי יוחנן בן זכאי בחסות הרומאים, ומשם ידועים לנו גדולי החכמים
ובראשם רבי עקיבא.</span>

<span dir="rtl">בעקבות מרד בר כוכבא נחרב כל הישוב היהודי באזור יהודה,
והמרכז ביבנה בכלל, ומכיון שיהודי הגליל לא השתתפו במרד, נבנה מרכז רוחני
חדש בגליל. לפי המסורת, וגם הארכיאולוגיה, המרכז החדש עבר תחילה לאושא, אחר
כך לשפרעם, לבית שערים ולציפורי. אחרי חתימת המשנה עבר לטבריה למאות שנים
רבות.</span>

<span dir="rtl">רבי מאיר היה מהתנאים שהקימו את המרכז הרוחני בגליל לאחר
המרד.</span>

<span dir="rtl">צריך לציין שאין לנו יכולת לדעת ממש את תולדות חייו,
ואפילו את פעילותו, מפני שהמקורות שלנו מערבים אמיתות היסטוריות עם אגדות.
לכן הדמות שאנחנו מקבלים היא הדמות המסורתית. ייתכן שניתן לסמוך יותר על
הדברים שמצוטטים מפיו, מפני שגם התלמודים והמדרשים, מקפידים לומר דבר בשם
אומרו, ואנחנו מוצאים פעמים רבות שרשרת של שלושה או ארבעה חכמים שמצטטים זה
את זה עד למקור הראשון.</span>

<span dir="rtl">כך או כך, מה אכפת לנו. יש לנו את רבי מאיר...</span>

<span dir="rtl">איננו יודעים היכן ומתי נולד, ואיננו יודעים מי הוריו. יש
לנו אגדה אחת קיצונית ביותר בנושא זה:</span>

<u><span dir="rtl">תלמוד בבלי מסכת גיטין דף נו/א</span></u>

<span dir="rtl">שדר עלוייהו לנירון קיסר. כי קאתי, שדא גירא למזרח אתא נפל
בירושלים. למערב אתא נפל בירושלים. לארבע רוחות השמים אתא נפל בירושלים.
אמר ליה לינוקא: פסוק לי פסוקיך. אמר ליה: ונתתי את נקמתי באדום ביד עמי
ישראל וגו'. אמר, קודשא בריך הוא בעי לחרובי ביתיה, ובעי לכפורי ידיה בההוא
גברא. ערק ואזל ואיגייר ונפק מיניה רבי מאיר.</span>

<span dir="rtl">וכדי שניתן יהיה לקרוא את התרגום מצורף הקטע מפירוש
שטייזלץ (ניתן למצוא ברשת באתר "הדף היומי").</span>

<span dir="rtl">(המקור בשחור, התרגום בדפוס רגיל בסוגריים, והסבר בלי
סוגרים)</span>

<span dir="rtl">א **שדר עלוייהו** \[שלח עליהם\] את **נירון קיסר. כי
קאתי** \[כאשר בא\]</span> <span dir="rtl">לירושלים רצה לנסות
בגורל</span>, <span dir="rtl">**שדא גירא** \[זרק
חץ\]</span> <span dir="rtl">**למזרח** </span>— <span dir="rtl">**אתא** \[בא\]
החץ ו**נפל
ב**כיוון **ירושלים**</span>**,** <span dir="rtl">זרק **למערב** </span>— <span dir="rtl">**אתא** \[בא\]
**נפל בירושלים**</span>**,** <span dir="rtl">וכך עשה **ל**כל **ארבע
רוחות השמים** </span>— <span dir="rtl">ובכל פעם **אתא** \[בא\]
ו**נפל** החץ **בירושלים**</span>**.**

<span dir="rtl">ניסה עוד גורל</span>: <span dir="rtl">**אמר ליה
לינוקא** \[אמר לו לתינוק\[</span>: <span dir="rtl">**פסוק לי
פסוקיך** שלמדת היום</span>. <span dir="rtl">**אמר ליה** \[לו\] את
הפסוק</span>: **"<span dir="rtl">ונתתי את נקמתי באדם ביד עמי
ישראל</span>"** ([<span dir="rtl">יחזקאל כה,
יד</span>](https://www.sefaria.org.il/Ezekiel.25.14)). <span dir="rtl">**אמר** נירון</span>: <span dir="rtl">**קודשא
בריך הוא בעי לחרובי ביתיה** \[הקדוש ברוך הוא רוצה
להחריב את ביתו\]</span>, <span dir="rtl">**ובעי לכפורי ידיה בההוא
גברא** \[והוא רוצה לקנח את ידיו באיש
הזה</span>, <span dir="rtl">בי\]</span>, <span dir="rtl">שלבסוף איענש על
שהייתי השליח לעשות זאת</span>. <span dir="rtl">**ערק ואזל
ואיגייר** \[ברח והלך והתגייר\[</span>, <span dir="rtl">**ונפק
מיניה** \[ויצא ממנו\] לבסוף **ר' מאיר**</span>**.**

<span dir="rtl">אגדה זו, אף שנכתבה מאוחר, מנסה להתמודד עם העובדה שהכותב
אינו יודע את מוצאו של רבי מאיר, ובניגוד לרוב החכמים, שקוראים אותם בשמם
ושם אביהם, הוא נקרא פשוט רבי מאיר.</span>

<span dir="rtl">רב, בתקופת התנאים, היה מוסמך על ידי רב זקן וותיק. לגבי
הסמכתו של רבי מאיר קיימות שתי נוסחאות. האחת רואה בו לא רק תלמיד של רבי
עקיבא, אלא גם מוסמך על ידו, השנייה מייחסת את הסמכתו לר' יהודה בן בבא,
בסיפור "הסומך".</span>

<u><span dir="rtl">ירושלמי סנהדרין פרק א הלכה ב</span></u>

<span dir="rtl">א"ר אבא בראשונה היה כל אחד ואחד ממנה את תלמידיו. כגון
רבי יוחנן בן זכיי מינה את רבי ליעזר ואת רבי יהושע, ורבי יהושע את רבי
עקיבה, ורבי עקיבה את רבי מאיר ואת ר"ש. אמר ישב רבי מאיר תחילה. נתכרכמו
פני ר' שמעון אמר לו רבי עקיבה דייך שאני ובוראך מכירין כוחך.</span>

<u><span dir="rtl">תלמוד בבלי מסכת סנהדרין דף יד/א</span></u>

<span dir="rtl">שפעם אחת גזרה מלכות הרשעה גזירה על ישראל, שכל הסומך
יהרג, וכל הנסמך יהרג, ועיר שסומכין בה תיחרב, ותחומין שסומכין בהן
יעקרו.</span>

<span dir="rtl">מה עשה יהודה בן בבא? הלך וישב לו בין שני הרים גדולים,
ובין שתי עיירות גדולות, ובין שני תחומי שבת, בין אושא לשפרעם, וסמך שם
חמשה זקנים ואלו הן: **רבי מאיר,** ורבי יהודה, ורבי שמעון, ורבי יוסי,
ורבי אלעזר בן שמוע. רב אויא מוסיף אף רבי נחמיה.</span>

<span dir="rtl">כיון שהכירו אויביהם בהן אמר להן: בניי רוצו.</span>

<span dir="rtl">אמרו לו: רבי מה תהא עליך?</span>

<span dir="rtl">אמר להן: הריני מוטל לפניהם כאבן שאין לה הופכים.</span>

<span dir="rtl">אמרו לא זזו משם עד שנעצו בו שלש מאות לונביאות של ברזל
ועשאוהו ככברה.</span>

<span dir="rtl">זה שייך, כמובן, לסיפורי קידוש השם של תקופת אדריאנוס,
אבל, ללא ספק, הייתה בעיית סמיכה בתקופה הקשה של מרד בר כוכבא והגזירות
לפניו ו/או אחריו. איננו יודעים, כמובן, אם רבי מאיר עבר את המרד כבר אחרי
הסמכתו או לא.</span>

<span dir="rtl">התנאים לא התפרנסו משכר לאברכים כמו בימינו, ולא מעבודת
נשותיהם. חלקם היו עשירים, בעלי רכוש (אדמות בעיקר), והתפרנסו מרכושם,
וחלקם היו בעלי מקצוע כזה או אחר.</span>

<span dir="rtl">רבי מאיר מעיד על עצמו שהוא לבלר, כלומר כותב ספרים או
כתובים אחרים (היום היינו אומרים סופר סת"ם).</span>

<u><span dir="rtl">תלמוד בבלי מסכת עירובין דף יג/א</span></u>

<span dir="rtl">אמר רבי יהושע בן לוי: כל מקום שאתה מוצא משום רבי ישמעאל,
"אמר תלמיד אחד לפני רבי עקיבא", אינו אלא רבי מאיר, ששימש את רבי ישמעאל
ואת רבי עקיבא.</span>

<span dir="rtl">דתניא. אמר רבי מאיר: כשהייתי אצל רבי ישמעאל הייתי מטיל
קנקנתום לתוך הדיו, ולא אמר לי דבר. כשבאתי אצל רבי עקיבא אסרה עלי.</span>

<span dir="rtl">איני? \[כלומר: כך הוא? להיפך} והאמר רב יהודה אמר שמואל
משום רבי מאיר, כשהייתי לומד אצל רבי עקיבא הייתי מטיל קנקנתום לתוך הדיו,
ולא אמר לי דבר, וכשבאתי אצל רבי ישמעאל אמר לי,</span>

<span dir="rtl">בני מה מלאכתך? אמרתי לו, לבלר אני.</span>

<span dir="rtl">אמר לי, בני הוי זהיר במלאכתך, שמלאכתך מלאכת שמים היא.
שמא אתה מחסר אות אחת או מייתר אות אחת נמצאת מחריב את כל העולם
כולו.</span>

<span dir="rtl">אמרתי לו דבר אחד יש לי, וקנקנתום שמו, שאני מטיל לתוך
הדיו.</span>

<span dir="rtl">אמר לי, וכי מטילין קנקנתום לתוך הדיו? והלא אמרה תורה
וכתב ומחה. כתב שיכול למחות. ....</span>

<span dir="rtl">אלא אפילו מיחש לזבוב נמי דילמא אתי ויתיב אתגיה דדל"ת
ומחיק ליה ומשוי ליה רי"ש.  
</span>

<span dir="rtl">(קנקנתום – תוסף לדיו שמשחיר אותה, ומקבע אותה. מקובל
לחשוב היום שהכוונה לברזל גפרתי)</span>

<span dir="rtl">ולכן הסיום:</span>

<span dir="rtl">איני חושש שזבוב יתישב על האות ד' ויהפוך אותה לאות ר', כי
הקנקנתום מונע מחיקה.</span>

<span dir="rtl">מקום מגוריו, אינו ברור. מן הסתם גר שנים באושא, שבה היה
המרכז הראשון בצפון.</span>

<span dir="rtl">אך כנראה נדד מסיבות שונות, והוא מוזכר במקומות שונים.
למשל:</span>

<u><span dir="rtl">תוספתא מסכת נזיר פרק ה</span></u>

<span dir="rtl">אמר רבי אלעזר כשהלכתי לערדסקיא מצאתי את רבי מאיר ואת רבי
יהודה בן בתירה שהיו יושבין ודנין בהלכה..</span>

<span dir="rtl">אין ספק שמשקלו של רבי מאיר בכל ההלכות הכתובות במשנה,
גדול ביותר. אם נחפש את שמו במשנה, בתוספתא, בתלמודים, ובמדרשים, נמצא
אלפים רבים של מופעים, אפילו יותר מאלו של רבי עקיבא.</span>

<span dir="rtl">קודם לכל, אחרי השואה שגרם מרד בר כוכבא, גדולי החכמים
שנשארו צריכים לקבוע את הלוח, דבר שהיה בסמכותו של בית הדין ביבנה. רבי
מאיר ביניהם, אולי בראשם.</span>

<u><span dir="rtl">ירושלמי חגיגה פרק ג הלכה א</span></u>

<span dir="rtl">בא מעשה שנכנסו שבעה זקינים **לעבר את השנה** בבקעת רימון
ומי היו רבי מאיר ורבי יהודה ורבי יוסי ור"ש רבי נחמיה ורבי ליעזר בן יעקב
ורבי יוחנן הסנדלר...</span>

<span dir="rtl">(נשים לב שחמישה מהם נזכרים בסיפור "הסומך").</span>

<span dir="rtl">אבל, הוא מוערך כך גם על ידי האמוראים שבאים אחרי
התנאים.</span>

<u><span dir="rtl">תלמוד בבלי מסכת עירובין דף יג/ב</span></u>

<span dir="rtl">אמר רבי אחא בר חנינא: גלוי וידוע לפני מי שאמר והיה
העולם, שאין בדורו של רבי מאיר כמותו. ומפני מה לא קבעו הלכה כמותו, שלא
יכלו חביריו לעמוד על סוף דעתו. שהוא אומר על טמא טהור, ומראה לו פנים, על
טהור טמא, ומראה לו פנים.</span>

<span dir="rtl">תנא, לא רבי מאיר שמו אלא רבי נהוראי שמו. ולמה נקרא שמו
רבי מאיר, שהוא מאיר עיני חכמים בהלכה.</span>

<span dir="rtl">וכן</span>

<u><span dir="rtl">תלמוד בבלי מסכת קידושין דף מט/א</span></u>

<span dir="rtl">מיתיבי איזו היא משנה? ר' מאיר אומר הלכות, ר' יהודה אומר
מדרש.</span>

<span dir="rtl">ואולי יותר משמעותי אפילו:</span>

<span dir="rtl"><u>תלמוד בבלי מסכת סנהדרין דף פו/א</u></span>

<span dir="rtl">דאמר רבי יוחנן סתם מתניתין רבי מאיר.</span>

<span dir="rtl">המשמעות היא, שבמקום שלא כתוב מי אמר את ההלכה, כתוב הרבה
פעמים "מתניתין", כלומר "שונים" (אומרים, טוענים), וכל אלו, לפי דעת רבי
יוחנן, רבי מאיר הוא האומר.</span>

<span dir="rtl">ובכל זאת, נכתב בתלמוד בבלי, שבמחלוקות בין רבי מאיר ורבי
יהודה, הלכה כרבי יהודה, ואגב, רבי יהודה ידוע מוצאו הוא יהודה בן עלאי,
ואביו היה מחכמי יבנה.</span>

<span dir="rtl">נצטט מעט מזעיר מדבריו, כדי להכיר את צדדי אישיותו.</span>

<u><span dir="rtl">משנה מסכת אבות פרק ג</span></u>

<span dir="rtl">רַבִּי דּוֹסְתַּאי בְּרַבִּי יַנַּאי מִשּׁוּם רַבִּי מֵאִיר אוֹמֵר, כָּל הַשּׁוֹכֵחַ דָּבָר
אֶחָד מִמִּשְׁנָתוֹ, מַעֲלֶה עָלָיו הַכָּתוּב כְּאִלּוּ מִתְחַיֵּב בְּנַפְשׁוֹ, שֶׁנֶּאֱמַר (דברים ד), רַק הִשָּׁמֶר
לְךָ וּשְׁמֹר נַפְשְׁךָ מְאֹד פֶּן תִּשְׁכַּח אֶת הַדְּבָרִים אֲשֶׁר רָאוּ עֵינֶיךָ. יָכוֹל אֲפִלּוּ תָקְפָה עָלָיו
מִשְׁנָתוֹ, תַּלְמוּד לוֹמַר (שם) וּפֶן יָסוּרוּ מִלְּבָבְךָ כֹּל יְמֵי חַיֶּיךָ, הָא אֵינוֹ מִתְחַיֵּב בְּנַפְשׁוֹ
עַד שֶׁיֵּשֵׁב וִיסִירֵם מִלִּבּוֹ:</span>

<u><span dir="rtl">משנה מסכת אבות פרק ד</span></u>

<span dir="rtl">(י) רַבִּי מֵאִיר אוֹמֵר, הֱוֵי מְמַעֵט בָּעֵסֶק, וַעֲסוֹק בַּתּוֹרָה. וֶהֱוֵי שְׁפַל
רוּחַ בִּפְנֵי כָל אָדָם. וְאִם בִּטַּלְתָּ מִן הַתּוֹרָה, יֶשׁ לְךָ בְּטֵלִים הַרְבֵּה כְּנֶגְדָּךְ. וְאִם עָמַלְתָּ
בַתּוֹרָה, יֶשׁ (לוֹ) שָׂכָר הַרְבֵּה לִתֶּן לָךְ:</span>

<span dir="rtl">נראה קנאי ללמוד תורה, אבל כלל לא. הנה הוא מדבר על חינוך
מקצועי:</span>

<u><span dir="rtl">משנה מסכת קידושין פרק ד</span></u>

<span dir="rtl">רַבִּי מֵאִיר אוֹמֵר, לְעוֹלָם יְלַמֵּד אָדָם אֶת בְּנוֹ אֻמָּנוּת נְקִיָּה (וְקַלָּה),
וְיִתְפַּלֵּל לְמִי שֶׁהָעשֶׁר וְהַנְּכָסִים שֶׁלּוֹ, שֶׁאֵין אֻמָּנוּת שֶׁאֵין בָּהּ עֲנִיּוּת וַעֲשִׁירוּת, שֶׁלֹּא
עֲנִיּוּת מִן הָאֻמָּנוּת וְלֹא עֲשִׁירוּת מִן הָאֻמָּנוּת, אֶלָּא הַכֹּל לְפִי זְכוּתוֹ.</span>

<span dir="rtl">כלומר, תלמד אומנות קלה ונוחה, אבל אל תשלה את עצמך
שתתעשר. לא בהכרח.</span>

<span dir="rtl">ולימוד, אינו לימוד לשמו, אלא כדי ללמד אחרים.</span>

<u><span dir="rtl">ספרי פרשת שלח פיסקא ו</span></u>

<span dir="rtl">"כי דבר ה' בזה", ר' מאיר אומר, זה הלמד, ואינו שונה
לאחרים.</span>

<u><span dir="rtl">תלמוד בבלי מסכת סנהדרין דף צט/א</span></u>

<span dir="rtl">תניא, היה רבי מאיר אומר, הלומד תורה ואינו מלמדה זה הוא
"דבר ה' בזה".</span>

<span dir="rtl">הוא היה מפורסם גם בסגנון דרשותיו, ובעיקר כמספר
משלים.</span>

<u><span dir="rtl">משנה מסכת סוטה פרק ט</span></u>

<span dir="rtl">(טו) מִשֶּׁמֵּת רַבִּי מֵאִיר, בָּטְלוּ מוֹשְׁלֵי מְשָׁלִים.</span>

<u><span dir="rtl">תלמוד בבלי מסכת סנהדרין דף לח/ב</span></u>

<span dir="rtl">דאמר רבי יוחנן, כי הוה דריש רבי מאיר בפירקיה, הוה דריש
תילתא שמעתא תילתא אגדתא תילתא מתלי.</span>

<span dir="rtl">ואמר רבי יוחנן, שלש מאות משלות שועלים היו לו לרבי מאיר
ואנו אין לנו אלא שלש.</span>

<span dir="rtl">קל לראות, שהוא היה איש של אנשים. מבין, מתחשב, לא מפלה,
לומד מכל אחד.</span>

<span dir="rtl">בכך אנו מבחינים הן בדבריו והן בהתנהגותו.</span>

<u><span dir="rtl">מדרש רבה קהלת - פרשה ה פסקה כ</span></u>

<span dir="rtl">תני בשם רבי מאיר, כשאדם בא לעולם ידיו הן קפוצות. כלומר,
כל העולם כלו שלי הוא, אני נוחלו. וכשהוא נפטר מן העולם ידיו הן פשוטות.
כלומר, לא נחלתי מן העוה"ז כלום.</span>

<u><span dir="rtl">תלמוד בבלי מסכת סנהדרין דף נט/א</span></u>

<span dir="rtl">היה רבי מאיר אומר: מניין שאפילו עובד כוכבים ועוסק בתורה
שהוא ככהן גדול? שנאמר, אשר יעשה אותם **האדם** וחי בהם. כהנים לוים
וישראלים לא נאמר, אלא האדם. הא למדת שאפילו עובד כוכבים ועוסק בתורה הרי
הוא ככהן גדול ...</span>

<u><span dir="rtl">מסכת אבל רבתי פרק ארבעה עשר</span></u>

<span dir="rtl">רבי מאיר אומר: הרואה אבל בתוך שלשים יום, מדבר עמו, ואחר
כך שואל בשלומו.</span>

<span dir="rtl">לאחר שלשים יום, בתוך שנים עשר חדש, הרי זה שואל בשלומו,
ואחר כך מדבר עמו.</span>

<span dir="rtl">לאחר שנים עשר חדש, הרי זה לא יזכור לו כל עיקר.</span>

<span dir="rtl">שהיה רבי מאיר אומר: משלו משל למה הדבר דומה. לאחד שהיתה
לו מכה ונתרפא, ובא רופא אחד ואומר לו תן לי שכרי ואקרע את מכתך ואני מרפא
אותך. מעלין עליו כאילו עורר מכתו. כך כל המזכיר לאבל לאחר שנים עשר חדש
מעלין עליו כאילו עורר את מכתו.</span>

<span dir="rtl">והנה הוא מדבר נגד קנאותם של בעלים.</span>

<u><span dir="rtl">ירושלמי סוטה פרק א הלכה ז</span></u>

<span dir="rtl">תני בשם רבי מאיר.</span>

<span dir="rtl">כשם שיש דיעות במאכל ובמשתה כך יש דיעות באנשים.</span>

<span dir="rtl">יש לך אדם, זבוב נופל לתוך כוסו, והוא נוטלו וזורקו
ושותהו.</span>

<span dir="rtl">זה כשאר כל אדם שהוא רואה את אשתו מדברת עם שכיניה ועם
קרוביה.</span>

<span dir="rtl">או יש לך אדם שפורח זבוב על גבי כוסו, והוא נוטלו ושופכו,
ואינו טעמו. זה הוא חלק רע באנשים שנתן עיניו בה לגרשה.</span>

<span dir="rtl">ויש לך אדם זבוב שוכן על כוסו והיא נוטלו ומניחו כמות
שהוא. זה פפוס בן יהודה שנעל את הדלת בפני אשתו.</span>

<span dir="rtl">סיפור מאוד יפה, המתאר את אנושיותו של רבי מאיר הוא הסיפור
הבא, שגם אם הוא אגדה הוא מתאים לגישתו וליחסו לאנשים:</span>

<span dir="rtl"><u>מאוצר המדרשים (הסיפור מצוי גם בדברים רבה ומקומות
אחרים בגירסאות דומות)</u></span>

<span dir="rtl">רבי מאיר היה יושב ודורש בליל שבת. והיתה אשה אחת שם
ששומעת קולו וערב לה. המתינה שם עד שנשלם והלכה לביתה, ומצאה הנר שכבה. אמר
לה בעלה היכן היית? אמרה לו, הייתי יושבת ושומעת קולו של דרשן אחד. נשבע
לה, שלא תכנסי לשם \[כלומר לבית\] עד שתרוקי בפניו. טְרדה מביתו ועשתה שלשה
חדשים חוצה, עד ששמע רבי מאיר. בא אליה ומצאה עם הנשים. אמר: שמא יש בכם מי
שיודעת ללחוש את העין, שעיני מרדה עלי. אמרו לה שכינותיה, הרי המקום כבר
עשה רצונך להכשילו ותרוקי בפניו, ותצא.</span>

<span dir="rtl">אמר לה: אמרי \[לבעלך\] אתה אמרה פעם אחת, כבר רקקתי ז'
פעמים.</span>

<span dir="rtl">אמרו לו תלמידיו, כל כך בזית את התורה?! אמר להם, דיו לעבד
להיות כרבו. לא די למאיר שיהא שוה לקונו?! שהרי שמו הגדול שנכתב בטהרה ימחה
על המים כדי להטיל שלום בין איש לאשתו.</span>

<span dir="rtl">וכאן צריך להסביר, שאשה שנחשדת על ידי בעיה, חייבת להגיע
למקדש, ולשתות את "המים המאררים", ואז היא תמות אם באמת בגדה, ולא יקרה לה
דבר אם לא.  
במים האלה, מכניסים בין השאר, קלף עם השם המפורש. ולכן "שמו הגדול ימחה על
המים כדי להטיל שלום בין איש לאשתו" (למעשה, אי אפשר היה למות מהמים
האלה...).</span>

<span dir="rtl">רבי מאיר מפורסם גם ביחסו לרבו, אלישע בן אבויה, שכפר
בתורה בשלב מסוים. לפי האגדה של "ארבעה שנכנסו לפרדס" אלישע בן אבויה "קיצץ
בנטיעות" ולכן נקרא "אחר". רבי מאיר המשיך בקשרים איתו.</span>

<u><span dir="rtl">ירושלמי חגיגה פרק ב הלכה א</span></u>

<span dir="rtl">מאיר הוה יתיב דרש בבית מדרשא דטיבריה עבר אלישע רביה רכיב
על סוסייא ביום שובתא אתון ואמרין ליה הא רבך לבר פסק ליה מן דרשה ונפק
לגביה א"ל מה הויתה דרש יומא דין א"ל (איוב מב) וה' ברך את אחרית
וגו'....</span>

<u><span dir="rtl">תלמוד בבלי מסכת חגיגה דף טו/א</span></u>

<span dir="rtl">תנו רבנן מעשה באחר שהיה רוכב על הסוס בשבת והיה רבי מאיר
מהלך אחריו ללמוד תורה מפיו אמר לו מאיר חזור לאחריך שכבר שיערתי בעקבי
סוסי עד כאן תחום שבת אמר ליה אף אתה חזור בך אמר ליה ולא כבר אמרתי לך כבר
שמעתי מאחורי הפרגוד שובו בנים שובבים חוץ מאחר.</span>

<span dir="rtl">ואם עד כאן כנראה אמת או קרוב לאמת, הנה ההמשך
האגדתי.</span>

<u><span dir="rtl">תלמוד בבלי מסכת חגיגה דף טו/ב</span></u>

<span dir="rtl">אשכחיה רבה בר שילא לאליהו. אמר ליה מאי קא עביד הקדוש
ברוך הוא? אמר ליה קאמר שמעתא מפומייהו דכולהו רבנן ומפומיה דרבי מאיר לא
קאמר. אמר ליה אמאי משום דקא גמר שמעתא מפומיה דאחר. אמר ליה אמאי? רבי
מאיר רמון מצא תוכו אכל קליפתו זרק.</span>

<span dir="rtl">תרגום בפירוש שטיינזלץ</span>

<span dir="rtl">**אשכחיה** \[מצא אותו \] **רבה בר** \[בנו
\]</span> <span dir="rtl">של **שילא לאליהו** הנביא, שהתגלה
לו</span>. <span dir="rtl">**אמר
ליה** \[לו\]</span> <span dir="rtl">לאליהו</span>: <span dir="rtl">**מאי
קא עביד** \[מה עושה \]</span> <span dir="rtl">**הקדוש ברוך הוא? אמר
ליה** \[לו
\]</span> <span dir="rtl">אליהו</span>: <span dir="rtl">**קאמר שמעתא
מפומייהו דכולהו רבנן** \[אומר הוא הלכות
מפיהם</span>, <span dir="rtl">משמם של כל
החכמים\]</span>, <span dir="rtl">**ומפומיה** \[ומפיו</span>, <span dir="rtl">משמו
\]</span> <span dir="rtl">של **ר' מאיר לא קאמר** \[אינו אומר
\]</span>. <span dir="rtl">**אמר
ליה** \[לו\]:</span> <span dir="rtl">**אמאי** \[מדוע
\]</span>? <span dir="rtl">אמר לו</span>: <span dir="rtl">**משום דקא גמר
שמעתא מפומיה** \[שלמד הלכה מפיו\]</span> <span dir="rtl">של **אחר. אמר
ליה** \[לו \]</span>: <span dir="rtl">**אמאי** \[מדוע
\]</span> <span dir="rtl">ידונו אותו לחובה על כך? הלא **ר' מאיר רמון
מצא, תוכו אכל, קליפתו זרק. **</span>

<span dir="rtl">רבי מאיר גם משוחח עם פילוסף גוי בשם אבנימוס, או נימוס
הגרדי. (לא ידוע מי זה).</span>

<u><span dir="rtl">מדרש רבה בראשית - פרשה סה פסקה כ</span></u>

<span dir="rtl">א"ר אבא בר כהנא לא עמדו פילוסופין בעולם כבלעם בן בעור
וכאבנימוס הגרדי</span>

<u><span dir="rtl">תלמוד בבלי מסכת חגיגה דף טו/ב</span></u>

<span dir="rtl">שאל נימוס הגרדי את רבי מאיר כל עמר דנחית ליורה סליק אמר
ליה כל מאן דהוה נקי אגב אימיה סליק כל דלא הוה נקי אגב אימיה לא
סליק</span>

<span dir="rtl">תרגום חופשי מאוד:  
\[שאל הפילוסוף הגוי נימוס הגרדי את רבי מאיר: האם כל צמר שנכנס ליורה עולה
הצבע עליו? כלומר האם כל הבאים ללמוד תורה כולם יוצאים אנשים הגונים? ענה
לו, מי שהיה לו פגם מתחילתו לא יצליח גם אם ילמד תורה\]</span>

<span dir="rtl">כלומר, לימוד תורה כשלעצמו אינו הופך אדם למוסרי.</span>

<span dir="rtl">אבל המעניין כאן, זו עצם השיחה עם הפילוסוף הגוי.</span>

<span dir="rtl">וכנראה שוחח איתו לא פעם.</span>

<u><span dir="rtl">מדרש רבה רות - פרשה ב פסקה יג</span></u>

<span dir="rtl">אבנימוס הגרדי מתה אמו, ועלה ר' מאיר להראות לו פנים, ומצא
אותם יושבין אבלים. לאחר זמן מת אביו. ועלה ר"מ להראות לו פנים, ומצא אותן
עסוקין במלאכתן.</span>

<span dir="rtl">א"ל כמדומה אני שאמך חביבה עליך יותר מאביך.</span>

<span dir="rtl">א"ל ולא כן כתיב "אשה לבית אמה" ולא לבית אביה? אמר לו יפה
אמרת שאין אב לך:</span>

<span dir="rtl">המובאה היא מדברי נעמי לכלותיה, וייתכן שהפירוש הוא שלא
היה להן אב.</span>

<span dir="rtl">אבל שוב, העיקר הוא היחסים החבריים עם אבדימוס
הגרדי.</span>

<span dir="rtl">יחסו של רבי מאיר לארץ ישראל אופייני לתקופה הקשה של ירידה
גדולה מהארץ לבבל (וסותר את הסיפור על ביקורו או הגירתו לאסייא)</span>

<u><span dir="rtl">ספרי פרשת האזינו פיסקא כח</span></u>

<span dir="rtl">היה ר' מאיר אומר: כל היושב בארץ ישראל א"י מכפרת
עליו.</span>

<span dir="rtl">.....</span>

<span dir="rtl">וכן היה ר' מאיר אומר: כל הדר בארץ ישראל וקורא ק"ש שחרית
וערבית ומדבר בלשון הקודש הרי הוא בן העולם הבא.</span>

<span dir="rtl">ואף על פי כן, ר' מאיר עזב את הארץ. לא ברור למה. יש סיפור
בתלמוד בבלי, על מרד שמרדו ר' מאיר ור' נתן כנגד רבן שמעון בן גמליאל
הנשיא, בניסיון להדיחו, מרד שנכשל. יש גם השערות נוספות.</span>

<span dir="rtl">בסוף ימיו הוא חי מחוץ לישראל, באסייה (כלומר,
אנטוליה):</span>

<u><span dir="rtl">ירושלמי כלאים פרק ט הלכה ג</span></u>

<span dir="rtl">רבי מאיר הוה אידמך ליה באסייא אמר אימורין לבני ארעא
דישראל הא משיחכון דידכון. אפילו כן **אמר לון יהבי ערסי על גיף ימא** כתיב
(תהילים כד) כי הוא על ימים יסדה ועל נהרות יכוננה. שבעה ימים סובבין את
א"י. ימא רבא. ימא דטיבריא. ימא דסמכו. ימא דמילחא. ימא דחולתא. ימא
דשליית. ימא דאפמיא. והא איכא ימא דחמץ.</span>

<span dir="rtl">לא מצאתי תרגום לתלמוד ירושלמי, אבל הוא מבקש לומר לבני
ארץ ישראל, שישימו את קברו על שפת הים, כי זה הים המשותף למקומו ב"אסייא"
ולארץ ישראל, מה שנכון, אבל יחד עם תפיסה גיאוגרפית דמיונית למדי.</span>

<span dir="rtl">הסיפור הבא מכניס לסיפור את אשתו של רבי מאיר, אחת הבודדות
במקורות חז"ל שיש להן שם. שמה ברוריה. כאן היא מלמדת את רבי מאיר סובלנות.
למרות שראינו שיש לו...</span>

<u><span dir="rtl">תלמוד בבלי מסכת ברכות דף י/א</span></u>

<span dir="rtl">הנהו בריוני דהוו בשבבותיה דרבי מאיר. והוו קא מצערו ליה
טובא הוה קא בעי רבי מאיר רחמי עלויהו כי היכי דלימותו. אמרה ליה ברוריא
דביתהו: מאי דעתך משום דכתיב "יתמו חטאים" מי כתיב חוטאים, חטאים כתיב.
ועוד שפיל לסיפיה דקרא "ורשעים עוד אינם" כיון דיתמו חטאים ורשעים עוד
אינם. אלא בעי רחמי עלויהו דלהדרו בתשובה ורשעים עוד אינם. בעא רחמי עלויהו
והדרו בתשובה:</span>

<span dir="rtl">תרגום:</span>

<span dir="rtl">היו בריונים בשכנותו של רבי מאיר, והיו מציקים לו הרבה.
רצה לבקש עליהם שימותו.</span>

<span dir="rtl">אמרה לו ברוריה אשתו: מהי דעתך? הרי כתוב "יתמו חטאים" לא
כתוב חוטאים, אלא חטאים. ועוד תרד לסוף הפסוק "ורשעים עוד אינם". כיון
שייתמו החטאים הרשעים אינם. בקש עליהם רחמים שיחזרו בתשובה ורשעים עוד
אינם. בקש עליהם וחזרו בתשובה.</span>

<span dir="rtl">והסיפור הבא שנכתב על אסון גדול בביתו של רבי מאיר, שייך
לסוגה של הצדקת הדין, וכנראה אינו קשור באמת לרבי מאיר, והמחבר חיפש גיבור
לסיפורו.</span>

<span dir="rtl">מדרש משלי נכתב בבבל (בניגוד לרוב המדרשים הקדומים שנכתבו
בארץ), כנראה בתקופת הגאונים.</span>

<u><span dir="rtl">מדרש משלי - פרשה לא</span></u>

<span dir="rtl">אמרו, מעשה היה ברבי מאיר, שהיה יושב בבית המדרש בשבת בשעת
מנחה ודורש. מתו שני בניו. מה עשתה אמן, הניחה שניהם על המטה ופרשה סדין
עליהם. במוצאי שבת בא רבי מאיר מבית המדרש. אמר לה, היכן שני בני. אמרה לו,
לבית המדרש הלכו. אמר לה, צפיתי בבית המדרש ולא ראיתי אותם. נתנה לו כוס של
הבדלה. חזר ואמר, היכן שני בני. אמרה לו, פעמים הלכו להם למקום פלוני
ועכשיו הם באים. הקריבה לפניו לאכול, מאחר שבירך, אמרה לו, רבי, שאלה אחת
יש לי לשאול. אמר לה, אמרי. אמרה לו, קודם היום בא אדם אחד ונתן לי פקדון.
עכשיו בא. נחזור לו, או לאו. אמר לה, בתי, מי שיש לו פקדון אצלו אינו צריך
להחזירו לרבו. אמרה לו. חוץ מדעתך לא הייתי נותנה אותו. מה עשתה, תפשתו
בידו והעלתה אותו לאותו החדר, והקריבה אותו למטה, ונטלה הסדין מעליהם, וראה
שניהם מתים מונחים על המטה. התחיל בוכה, ואמר, בני בני, רבי רבי. בני בדרך
ארץ, ורבי שהיו מאירין פני בתורתן. באותה שעה, אמרה לו, רבי מאיר, רבי, לא
כך אמרת לי שאנו צריכין להחזיר הפקדון לרבו. כך, (איוב א, כא) ה' נתן וה'
לקח. בדבר הזה נחמתו, ונחה דעתו ונתישבה. לכך נאמר, אשת חיל מי ימצא. מפני
מה נתחייבו בניו של רבי מאיר ומתו שניהם בבת אחת, מפני שהיו רגילין להניח
בית המדרש ויושבין באכילה ובשתיה:</span>

<span dir="rtl">וכמו שזה לא משכנע, אפילו בנוסח שלו, ובוודאי בעובדה
שאירוע כזה לא נזכר בשום מקור קדום יותר, כך גם "מאיר בעל הנס".</span>

<span dir="rtl">קבר שמיוחס ל"רבי מאיר בעל הנס" נמצא בטבריה.</span>

<span dir="rtl">אבל הקבר הזה ידוע, למעשה, רק מהמאה ה-18. אמנם יש סיפור
בתלמוד בבלי מסכת הוריות גם על נסים שהיה עושה רבי מאיר על ידי הקריאה
"אלוהי מאיר ענני". סיפור זה לא הבאתי, וברור שהוא אגדה מאוחרת יחסית, אבל,
מן הסתם, הייחוס של הקבר ל"בעל הנס" יכול להסתמך עליה.</span>

<span dir="rtl">יש השערות שונות לגבי הייחוס של הקבר לרבי מאיר.</span>

<span dir="rtl">אחת מהן מספרת שהרמב"ן השאיר בתקופתו קופות צדקה שכתוב בהן
"קופת רמב"ן",</span>

<span dir="rtl">ובתקופה מאוחרת מאוד מצא מישהו קופה כזו, ופירש את ראשי
התבות "רבי מאיר בעל נס".</span>

<span dir="rtl">כך או כך, אנשים באים כמובן אל הקבר, מתפללים לנסים, ומן
הסתם לפעמים זה מצליח</span>

<span dir="rtl">(החומר מהויקיפדיה).</span>

<span dir="rtl">עד כאן רבי מאיר. וכל אחד יקח מתיאור דמותו את המתאים
לו...</span>
