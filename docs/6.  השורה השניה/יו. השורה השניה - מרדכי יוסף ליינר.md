<span dir="rtl"><u>השורה השניה – מרדכי יוסף ליינר (האיזביצר)</u></span>

<span dir="rtl">בנושא זה, אני נכנס בדחילו ורחימו, אל אחת הדמויות המרתקות
בחסידות פולין, אבל יותר מכך אל אחת התכונות הפרדוקסליות, המאפיינות את
החסידות, או לפחות, את אחד מזרמיה.</span>

<span dir="rtl">במילים פשוטות ניתן להגדיר את התכונה הזאת, כאהבה והתקרבות
מיסטית כה גדולות אל אלהים, שמאפשרות, ואולי אפילו מחייבות לבצע
עבירות.</span>

<span dir="rtl">ובביטוי שהחסידים עצמם השתשמשו בו: עבירה לשמה.</span>

<span dir="rtl">(הביטוי בא כמובן, מהביטוי העתיק, "לעשות מצווה
לשמה")</span>

<span dir="rtl">"לשמה" הכוונה, ללא כוונת תועלת, שלא על מנת לקבל
שכר.</span>

<u><span dir="rtl">ספרי פרשת שלח פיסקא ו</span></u>

<span dir="rtl">ר' אומר העושה מצוה אחת לשמה אל ישמח אל אותה מצוה, שלסוף
גוררת מצות הרבה...</span>

<span dir="rtl">אפילו המושג "עבירה לשמה" מופיע כבר בתלמוד:</span>

<u><span dir="rtl">תלמוד בבלי מסכת נזיר דף כג/ב</span></u>

<span dir="rtl">אמר עולא: תמר זינתה, זמרי זינה. תמר זינתה יצאו ממנה
מלכים ונביאים. זמרי זינה נפלו עליו כמה רבבות מישראל. אמר ר' נחמן בר
יצחק: **גדולה עבירה לשמה ממצוה שלא לשמה**.</span>

<span dir="rtl">לא ברורה לגמרי כוונתו של אותו רבי נחמן, אם הוא מתייחס
לתמר עצמה או למעשה שלה והתוצאה שלו. ברור ש"העבירה" הייתה חשובה, אך האם
תמר צדיקה או רשעה?  
לא ננסה לענות על שאלה זו, ונעמיק בנושא אצל החסידות שמתחילה להתפתח בסוף
המאה ה-18, וגדולי חצרותיה מתפתחים בערך מ 1800 והלאה, וחלקן מוכרות לנו
היום.</span>

<span dir="rtl">מיקומו של מרדכי יוסף ליינר ב"עץ החסידות"...</span>

<span dir="rtl">הבעל שם טוב</span>

<span dir="rtl"></span>

<span dir="rtl">המגיד ממזריטש</span>

<span dir="rtl"></span><img src="יו. השורה השניה - מרדכי יוסף ליינר/media/image2.png"
style="width:0.29167in;height:0.46875in" />

<span dir="rtl">ר' אלימלך מליז'נסק</span>

<span dir="rtl"></span><img src="יו. השורה השניה - מרדכי יוסף ליינר/media/image2.png"
style="width:0.29167in;height:0.46875in" /> <span dir="rtl"></span>

<span dir="rtl">החוזה מלובלין</span>

<span dir="rtl"></span><img src="יו. השורה השניה - מרדכי יוסף ליינר/media/image2.png"
style="width:0.29167in;height:0.46875in" />

<span dir="rtl">היהודי הקדוש מפרשיסחה</span>

<span dir="rtl"></span><img src="יו. השורה השניה - מרדכי יוסף ליינר/media/image2.png"
style="width:0.29167in;height:0.46875in" />

<span dir="rtl">ר' שמחה בונם מפרשיסחה, ר' מנחם מנדל מקוצק,</span>

<span dir="rtl"> **ר' מרדכי ליינר מאיזביצ'ה**</span>

<span dir="rtl">המערכת מסובכת למדי, אך מה שצריך לומר לשבחו של מרדכי
ליינר, ששהה שנים רבות עם שלושה אדמו"רים שונים ולמד מכולם.</span>

<span dir="rtl">ושלושת אלה, אמנם היו שונים לחלוטין באופיים
ובדרכם.</span>

<span dir="rtl">"החוזה מלובלין", יצחק יעקב הורביץ, היה במשך כשלושים שנה,
עד מותו ב 1814 גדול מנהיגי חסידות פולין. מתכונותיו הבולטות הייתה
העממיות, הקשרים עם המוני העם, על דאגותיהם וצרכיהם.</span>

<span dir="rtl">אך בין השאר, אנחנו מוצאים בכתוביו, גם את נושא "העבירה
לשמה". להלן קטע:</span>

<u><span dir="rtl">(דברי אמת, עקב, עמ' קלג)</span>.</u>

<span dir="rtl">דיֵש שני מדרגות: א', צדיק המקיים התורה כפשוטה. ויש א',
מאהבתו להבורא ב“ה \[ברוך הוא\], כבן לאב מצפה לעשות רצונו ע”כ \[על כן\]
מקיים התורה ומצותיה, כי זה ודאי רצונו. וכמו א“א \[אברהם אבינו\] ע”ה
\[עליו השלום\] השיג מאהבתו ודביקותו בהבורא ב“ה לעשות רצונו, קיים כל
התורה כידוע.</span>

<span dir="rtl">ונ”מ \[ונראה מה\] בין שני המדרגות. כי מאהבתו ית'
**לפעמים משנה לפי אשר נראה לו וזה מקרי הוראת שעה** \[…\] שהיה נראה לו,
לכבוד שמים **מותר לעבור על איזה מצוה**, וזה היא **עבירה לשמה** מה שאין
כן מדריגה שניה שאינו עובר מה שכתוב לא כן הוא...</span>

<span dir="rtl">וכוונתו בשורה האחרונה דווקא למדרגה הראשונה. כלומר,
העבירה לשמה, מותרת לאותו צדיק שיחסו לבורא הוא "אהבה", כי קיום המצוות
שלו, הוא מהאהבה והידיעה שזה מה שהבורא רוצה ממנו. וכאן צריך להזכיר את
הביטוי המקובל כבר מהתורה, שעליך להתייחס לאלוהיך "ביראה ובאהבה". ו"החוזה
מלובלין" מתייחס לשוני בין שתי האפשרויות הללו.</span>

<span dir="rtl">ייתכן שיש קשר בין העממיות של החוזה, ובין העבירה לשמה, אך
הנושא מורכב יותר.</span>

<span dir="rtl">שונה לגמרי היה ר' שמחה בונם מפשיסחה, תלמידו של "היהודי
הקדוש" מפשיסחה, שנפטר ב 1827, והיה אליטיסט. כלומר, יצר חצר סלקטיבית,
שהדגישה את הלימוד, ולא את העממיות של החוזה מלובלין.</span>

<span dir="rtl">מנחם מנדל מקוצק (נפטר ב 1859), ירש את שמחה בונם
מפרשיסחה. דעותיו, וגם מעשיו, מעורפלים למדי. הוא לא כתב דבר, ויש אומרים
שכתב ושרף. כדרך החסידים, "אחרי מות" יש הרבה יותר סיפורים ומעשיות מאשר
ביוגרפיות. לכן, ניתן למצוא עליו סיפורים סותרים זה את זה. למשל, אומרים
שכל עשרים שנותיו האחרונות שקע בדכאון וסרב לראות אנשים. אבל יש גם
המכחישים סיפור זה מכל וכל.</span>

<span dir="rtl">נראה שבעמדותיו ירש את האליטיזם של פשיסחה, ואף הקצין
אותה. היה קנאי ביותר לשמירת המצוות. מייחסים לו אימרה "רק סוסים הולכים
באמצע הדרך". כלומר, אנשים הם צדיקים גמורים או רשעים גמורים.</span>

<span dir="rtl">וכך רואה זאת רחל אליאור, במאמר שנמצא בפרויקט בן
יהודה,</span>

<span dir="rtl"><u>תמורות במחשבה הדתית ביהדות פולין – בין "יראה" ו"אהבה"
ל"עומק" ו"גוון".</u></span>

<span dir="rtl">חסידות קוצק היתה חסידות אליטיסטית ומסתגרת, שהקצינה את
דרכה הלמדנית והמתבדלת של חסידות פשיסחה, והפנימה את היסודות הניהיליסטיים
והאנרכיסטיים שהתגבשו במחשבה החסידית שקדמה
לה.</span> <span dir="rtl">חסידות זו הסתייגה מדפוסי ההנהגה הצדיקית, שהיו
כרוכים בפנייה לחוגים עממיים; היא פנתה בעיקר לבני־עלייה וגיבשה עמדה
אינטלקטואלית בדלנית ומסתגרת. עובדה מעניינת היא, שחסידות קוצק, שגילמה את
ההתנגדות לתורת הצדיק בנוסח לובלין .... יצרה תורת צדיק חמורה לאין ערוך,
שבה אישיותו של הרב היא התורה והיא התגלמות האמת</span>.

<span dir="rtl">דבר אחד יודעים בביטחה, שכבר מ 1839, מרדכי יוסף ליינר,
שהיה מאנשי חצרו של מנחם מנדל מקוצק, נפרד ממנו, והקים את חצרו באיזביצ'ה
שבמזרח פולין.</span>

<span dir="rtl">נראה עכשיו עמדות, אולי אפילו לא אחידות, לגבי אישיותו של
מרדכי ליינר, במחקרים בימינו.</span>

<span dir="rtl"><u>מאמר של הרצל הפטר (אתר מכון הרטמן)</u></span>

<span dir="rtl">ר' מרדכי יוסף ליינר (1800-1854), מי שייסד את שושלת
חסידות איז'ביצה-ראדזין ועמד בראשה, היה מההוגים המקוריים והחדשניים של
תנועת החסידות. ספרו "מי השילוח" זוכה בשני העשורים האחרונים לעדנה מחודשת
והוא נלמד לרוב בישיבות, בבתי המדרש ובאקדמיה</span>.

<span dir="rtl">החצר החסידית שהקים ר' מרדכי יוסף בעיירה איז'ביצה שבמזרח
פולין הייתה חלק מזרם חסידי שהדגיש את העבודה הפנימית התובענית של החסיד
ואת הלימוד המעמיק, ובכך בידל עצמו מהגילויים העממיים יותר של תנועת
החסידות. דרך זו נפרצה בדור הרביעי לחסידות על ידי רבי יעקב יצחק רבינוביץ
(1766-1813), המכונה"היהודי הקדוש", וממשיכיו ביססו אותה עד להפיכתה לדרך
המלך של החסידות בפולין</span>.

<span dir="rtl">ר' מרדכי יוסף גדל ולמד בחצרו של ר' שמחה בונם מפשיסחא
(תלמידו של היהודי הקדוש), עד שזה נפטר בשנת 1827. לאחר פטירת ר' שמחה בונם
החליף אותו ר' מנחם מנדל מקוצק, דמות יוצאת דופן, חריפה ותקיפה. ר' מרדכי
יוסף המשיך להסתופף בחצרו כמעין תלמיד חבר עד שבשנת 1839 פרש ממנה באופן
דרמטי על רקע מחלוקת מרה והקים חסידות משלו</span>.

<span dir="rtl">קריאה מקיפה של ספרו, "מי השילוח", מאפשרת לזהות את החידוש
המרכזי והחשוב של תורת ר' מרדכי יוסף, ממנו מסתעפת כל הגותו: **נוכחותו
החיה של האל בתוך האדם**</span>**.**

<span dir="rtl">הרבה לפני ימיו של ר' מרדכי יוסף התגבשה התפיסה החסידית
לפיה האל אינו שוכן מחוץ לעולם אלא נוכח באופן אימננטי בתוך המציאות
הגשמית. ר' מרדכי יוסף קיבל גישה זו ופיתח אותה בשני אופנים: ראשית, לדידו
לא רק שהאל נמצא באופן אימננטי בעולם, אלא הוא שוכן בתוך האדם, וליתר דיוק
– בלבו של האדם פנימה. שנית, הוא הדגיש את חשיבותו של רעיון זה והפך אותו
למרכזי בהגותו, עד כדי כך שלדידו הדרך הגבוהה ביותר לחוות את האל היא
בהקשבה פנימית ללב האדם – יותר מאשר חיפוש אחר האל במאורעות ההסטוריים או
אפילו במצוות התורה</span>.

<span dir="rtl">וכבר בכך, יש פתח ל"עבירה לשמה" שהרי אם אדם מקשיב ללבו
יותר מאשר למצוות התורה... אבל, צריך להדגיש, שברוב הגדול של כתביו, בו
זמנית, מדגיש ליינר את חשיבות שמירת המצוות.</span>

<span dir="rtl"><u>מאמר של רות קרא איוונוב קניאל:</u></span>

<span dir="rtl"><u>מחיריה וסכנותיה של משיחיות אנארכיסטית: מי השילוח
ותלמידיו</u></span>

**<span dir="rtl">הגותו של מי השילוח</span>**

<span dir="rtl">רמ"י הוא אחד היוצרים המקוריים והמשפיעים על הרוחניות
היהודית של ימינו</span>

<span dir="rtl">.....</span>

**<span dir="rtl">יהודה מול יוסף</span>**

<span dir="rtl">תימה מרכזית בהגות מי השילוח מציבה שני בתי אב טיפולוגיים
ומשיחיים מנוגדים. האחד הוא הדגם היהודאי המאפיין את שושלת בית דוד
**שגיבוריה מעורבים כולם בחטאים מיניים: יהודה ותמר, בועז ורות, דוד ובת
שבע. **</span>

<span dir="rtl">כנגדם מוצב הדגם של יוסף, הנוהג על פי מידת היראה וממשיך
את מידותיו של יעקב אביו, **ואף נמנע מחטא מיני עם אשת פוטיפר**.</span>

<span dir="rtl">קריאתו החדשנית של רמ"י מהפכת את היוצרות, ומציגה ביקורת
כלפי הדגם היוספי, תוך האדרת הדפוס היהודאי, כעולה למשל מדרשתו הידועה
לפרשת וישב</span>:

<span dir="rtl">"וישב יעקב בארץ מגורי אביו. היינו יראה, ובארץ כנען הוא
ענוה, ובקש לישב בשלוה, זאת השלוה היינו, כי כשאדם מנהיג א"ע \[את עצמו\]
להסתלק מכל ספק ולשמור מכל מעשה רע אז הוא בשלוה, וע"ז \[על זה\] אמר לו
הש"י, כי בעוד האדם בגוף **אין באפשר להתנהג בכ"כ שמירה ויראה וענוה כי
הש"י חפץ במעשים של האדם כי בעוה"ז צריך להתנהג באהבה, ומעשה שאינה מבוררת
כ"כ**</span>**.<span dir="rtl">"</span>**

<span dir="rtl">לפי בעל מי השילוח, יעקב חושש מאי וודאות וספק, ומוּנע, כמו
בנו יוסף, מניסיון לשלוט במציאות באמצעות ההלכה והחוק. עצם בקשתו לישב
בשלווה זוכה לגינוי של המחבר, לעומת מידת האהבה של יהודה ודוד, החוטאים לשם
שמים, ואינם מתיימרים לאחוז בצדקתם, כנאמר בסיום אותה דרשה</span>:

<span dir="rtl">"כי דהע"ה \[דוד המלך עליו השלום\] נקרא בדחנא דמלכא ועל
ניסוך היין נשמעין שירי דוד, ובאמת ליהודה במעשה דתמר וכן בכל המעשים משבט
יהודה הדומין לזה נתן בהם הש"י **כח התאוה כ"כ עד שלא הי' באפשרותם
להתגבר** וכמו שמבואר שמלאך הממונה על התאוה הכריחו, **ולכן לא עליו האשם
במה שלא הי' יכול להתגבר על יצרו** וזה פירוש בדחנא דמלכא היינו שמניח את
עצמו להִנָצַח מהש"י כמו שאמר דוד המלך ע"ה, "למען תצדק בדבריך". למי נאה
שיוצדק אני או אתה</span>.<span dir="rtl">"</span>

<span dir="rtl">דוד מוצג אצל רמ"י כשם גנרי לכל חוטא. וכפי שמציין נכדו,
במבוא לחלק ב' של 'מי השילוח' – מטרת הסב ללמד "איך כל דברי התורה שייכים
לכל אדם בפרט". המונח הזוהרי בדחנא דמלכא מתאר אדם המוסר נפשו על אהבת ה'
ומתבטל באופן מוחלט לרצון האלוהי.</span> <span dir="rtl">דמויות אלו
שייכות לשבט יהודה, כביטוי דטרמיניסטי \[הכרחי, ללא יכולת הכרעה אנושית\]
לשורש נשמה ששב ומופיע לאורך הדורות. גיבורים אלו לא מסוגלים להתגבר על
יצרם כיוון ש'מלאך הממונה על התאוה' מכריח אותם לחטוא.</span>

<span dir="rtl">....</span>

<span dir="rtl">לדברי האיזביצר, יהודה ודוד מכוונים כל מעשיהם לשם שמים,
ומוּנעים על ידי מידת האהבה, ו</span>"<span dir="rtl">**זאת הוא שורש החיים
של יהודה להביט לה' בכל דבר ולא להתנהג ע"פ מצות אנשים מלומדה**". כך יוצר
המחבר הבחנה בין יחידי הסגולה שחטאיהם מתגלים כדרך הטוב, לעומת אנשי היושר
הנוהגים על פי 'מצוות אנשים מלומדה' שאין לה כל ערך והיא נמשלת לפשע
ועוון.</span>

**<span dir="rtl">תורתו האנטינומית של האיזיביצר ונסיבות חייו</span>**

<span dir="rtl">צאצאיו של ר' מרדכי יוסף מציינים כי "היה גבר חלש, תש הכח
וידוע חולי… וסבל צער קור וחום", ועם זאת רוחו החזקה גברה על הכל ו"לא הביט
כלום לטובת גופו". ידוע כי הוא סבל משנות עוני ורעב במשך כעשור, בהיותו אצל
מורו ר' שמחה בונים מפשיסחה. לאחר מכן נדד ושהה יג' שנה אצל הר' מקוצק,
ונכדו מתאר בהקדמתו לבית יעקב, שנים אלו כסבל ו"צער החבאת מערת עדולם", תוך
שהוא קושר את גילוי תורת הסב ליציאת רשב"י מהמערה ולנדודי דוד המלך בבריחתו
מאויביו. בהמשך אותה תעודה מסופר כי רמ"י יצא מהמערה בשנת ת"ר, בה נתלו
תקוות משיחיות (1839), ואז החל "רוח ה' החל לפעמו". כך מצטייר בעל 'מי
השילוח' בתודעת ממשיכיו כדמות משיחית מיוסרת שזכתה להתגלות ונושאת על כתפיה
בשורה לדורות הבאים, ומוצבת לצד גואלים כדוד המלך, רשב"י, האר"י, הבעש"ט,
ר' נחמן, ואף שבתאי צבי</span>.

<span dir="rtl">ועכשיו אזהרה של כותבת המאמר, רות קניאל:</span>

<span dir="rtl">בעקבות מקרים קשים שהובאו לידיעת הציבור בשנים האחרונות,
אודות מנהיגים כריזמטיים רוחניים, שבאו מתוך העולם הקבלי-חסידי
והניאו-חסידי ואשר מכח תורתם וסמכותם ניצלו באופן מחפיר נשים או תלמידים
צעירים, אין מקום לדעתי, להתלהב מכך שחבורות של גברים הלומדים יחד בחברותא
מרותקים אל תורת הגאולה הנולדת מן החטא, ושבים ועוסקים במעשים המיניים
האסורים; מעשים המאפיינים את בית דוד, כגון גילוי עריות בין אב לבנותיו –
כבמקרה בנות לוט שהביאו להולדת רות המואביה, יחסים בין חם לכלתו – כבסיפור
יהודה ותמר, או סיפור ניאופו של דוד עם אשת איש. בנוסף יש לציין כי במחקר
העוסק בניאו-חסידות ומתייחס לסוגיות אלו, ישנה התייחסות מועטת – שלא לומר
התעלמות – משאלות של אתיקה מינית, ומן השימוש ברטוריקה של קדושה לצורך
ניצול.</span>

<span dir="rtl">בצורה פחות דרמטית, מנתח את "מי השילוח" אביעזר
כהן.</span>

<span dir="rtl">וצריך להדגיש, שניתוח דעותיו של ליינר קשה, מפני שדבריו
מובאים מפי נכדו, מקור שני, המעורב, מן הסתם, בדגשים שלו. ספרו הגדול "מי
השילוח" נכתב על ידי הנכד מכתבי יד שלו, או ציטוט של אחרים.</span>

<span dir="rtl"><u>מתוך עבודת דוקטורט של אביעזר כהן (אוניברסיטת בן
גוריון, בהדרכת חביבה פדיה):</u></span>

<span dir="rtl"><u>תודעה עצמית בספר מי השילוח ככלי לקיום הזיקה בין האל
והאדם.</u></span>

<span dir="rtl">רמ"י מוליך את האדם להתבוננות רפלקטיבית נוקבת \[כלומר,
ביקורת עצמית\]. עיון במשנתו מגלה את השאיפה, להגיע למצב בו האדם אמור
להיות מודע למניעיו, ובעזרת מודעות זו לנטרל את המניעים בעלי האופי השלילי,
בשל היותם מניעים שמקורם בנגיעה האישית. לאחר תהליך 'בירור' זה, נקודת
ההנחה הקיימת אצל רמ"י היא, שהאדם יימצא במצב שניתן להגדירו, **כפועל מתוך
רצון המתאים וחופף לרצון ה'**. לפנינו רעיון שתמציתו הוא, שהאדם מסוגל
לחשוף מתוך עצמו את רצון ה', **אך זאת לאחר סילוק נגיעתו האישית**</span>.

<span dir="rtl">\[מה שלא נובע ממניעים אישיים, הוא ערכי, וערכי, הוא רצון
אלוהים\]</span>

<span dir="rtl">דווקא על רקע דברים אלה בולטת עמדתו הלא שגרתית של ר'
מרדכי יוסף, המציב את האפשרות שלא לראות **בספק** רע הכרחי, אלא אדרבה,
לראות בו מצב, שאליו אמור האדם להכניס עצמו במודע .</span>

<span dir="rtl">ושוב הוא משתמש בקטע מהדרוש של ליינר לפרשת "וישב":</span>

<span dir="rtl">"זאת השלוה היינו, כי כשאדם מנהיג את עצמו להסתלק מכל ספק
ולשמור 'וביקש לישב בשלוה</span>', <span dir="rtl">מכל מעשה רע אז הוא
בשלוה. ועל זה אמר לו הש"י, כי בעוד האדם בגוף, אין באפשר להתנהג בכל כך
שמירה ויראה וענוה, כי הש"י חפץ במעשים של האדם. כי בעוה"ז צריך להתנהג
באהבה</span>, <span dir="rtl">ומעשה שאינה מבוררת כל כך".</span>

<span dir="rtl">לאדם העושה אין כל וודאות אובייקטיבית שמעשהו נכון.
לוודאות מעין זו יזכה האדם רק</span> '<span dir="rtl">לעתיד לבוא', וממילא
רק אז יוכל לשבת בשלוה. עולה מכאן כי מושג הספק שייך מעצם הגדרתו להוויית
עולם הזה . ההנחיה, לפיה לא רק שאין להימנע מהימצאות במצב זה , אלא אדרבה,
יש חובה והכרח להיכנס לספק – מרתקת. הקיום הדתי מתאפיין אפוא בתסיסה,
במתיחות פנימית ובדינאמיות רבה. ראוי להדגיש שבעת שרמ"י עוסק בספק, ובדמותו
של הטיפוס הדתי שמותר לו להיכנס לספק, אנו למדים שלא מדובר כאן בספקות
באמונתו של אדם זה. אדרבה, רמ"י קובע שרק מי שהוא בעל אמונה יוכל להיכנס
לספקות. אי הוודאות עליה מדבר רמ"י נוגעת בתוכן הציווי הדתי, ... שכן מידת
ההתאמה בין הציווי הדתי הכללי</span> <span dir="rtl">ובין הקיום הדתי
הקונקרטי של היחיד עומדת לא פעם בסימן שאלה</span>.

<span dir="rtl">כלומר, הספק הוא לא באמונה, אלא במתחייב ממנה.</span>

<span dir="rtl">.......</span>

<span dir="rtl">לאורך פרק זה יעלה כי ההכרה בדבר "הכל בידי שמיים" –
משמעותה אמנם כי כל מעשה שייעשה וללא תלות בכוונת העושה, הוא בידי שמיים.
אלא, וזאת יש להדגיש, כדי שהדבר יהווה אכן מימוש רצון האל, הוא צריך
להיעשות מתוך מודעות ממשית לכך. העמדה הדטרמיניסטית של רמ"י, מקפלת בתוכה
את הקביעה כי על האדם להכיר כי כל מה שקורה לו, לא קורה במקרה</span>,
<span dir="rtl">אלא צריך היה להתרחש לאור מי שהוא, וממילא זהו מה שהוא
אמור לעשות. בניסוח אחר</span>, <span dir="rtl">האדם המודע כמו גם האדם
הלא מודע, לעולם מה שיעשה הוא 'בידי שמיים'. ועדיין אין זה המוקד בטענת
רמ"י אלא, האדם המודע, בעצם הכרתו זו, מאפשר לרצון האל להתגלות
בעולם</span>, <span dir="rtl">ולהכרה נוכחת זו הוא חותר בדבריו</span>.

<span dir="rtl">וכאן נכנס, גם מרדכי יוסף ליינר, וגם מפרשיו, לבעייה
הפילוסופית הבלתי פתורה שבין דטרמניזם (הכל בידי שמיים כמו שאומר המאמין,
או הכל בידי ההכרח הפיזיקלי, כמו שאומר המדען) ובין בחירה חופשית של האדם,
ולא אוכל להרחיב יותר. מבחינה מסוימת הנושא הוא בלתי פתיר.</span>

<span dir="rtl">לסיכום נביא קטעים מ"מי השילוח", דברים בשם אומרם.</span>

<span dir="rtl">הם נלקחו ממאמר של רחל אליאור (מפרויקט בן יהודה):</span>

<span dir="rtl"><u>תמורות במחשבה הדתית בחסידות פולין בין 'יראה' ו'אהבה'
ל'עומק' ו'גוון'.</u></span>

<span dir="rtl">משום כך, הם גם נבחרו על ידיה מהספר שכולל מאות עמודים, על
פי המגמה של המאמר שלה.</span>

<span dir="rtl">מפרשת קדושים (דרישה לקיום מצוות פעיל, על פי משמעותן
העמוקה)</span>

<span dir="rtl">"לא תעשוק את רעך" היינו כל דבר טוב שיוכל האדם להמציא
לחבירו ולא ימציא לו נקרא עושק אותו. ואף תפלה שיכול האדם להתפלל אל ה' בעד
חבירו ולא מתפלל בעדו נקרא עושק אותו כמו שמצינו בשמואל שאמר וגם אנכי
חלילה לי מחטא לה' מחדול להתפלל בעדכם (שמואל א' י"ב), ודרש הגמ' על זה כל
שיכול להתפלל בעד חבירו ואינו מתפלל נקרא חוטא</span>:

<span dir="rtl">מפרשת נוח (חטאו של נוח לפי רצון ה', וקשור בהיות נוח אדם
שלם. לו מותר לחטוא)</span>

<span dir="rtl">וכל זה היה עלות לנח קודם שנשלם איך יסתיר עצמו, כי מיד
כשיצא מן התיבה שאז היה שלמותו אז עשה היפך מאלו הדברים. כמו שכתוב "וישת
וישכר" וכעס על חם, ולא עבר על מדותיו, כי כשאדם נשלם אז מותר להתפשט, כי
אז הכל רצון ה'.</span>

<span dir="rtl">מפרשת וירא (אפילו יראת שמים שלנו היא לא מבחירה
חופשית)</span>

**<span dir="rtl">ותכחש שרה לאמר לא צחקתי</span>.** <span dir="rtl">עומק
הענין בזה, כי מה דאיתא בגמ (</span>[<span dir="rtl">ברכות
לג</span>:](https://he.wikisource.org/wiki/%D7%91%D7%A8%D7%9B%D7%95%D7%AA_%D7%9C%D7%92_%D7%91)<span dir="rtl">)
**הכל בידי שמים חוץ מיראת שמים הוא רק לפי גבול תפיסת שכל האדם, אבל באמת
הכל בידי שמים ואף יראת שמים ורק בעוה"ז הסתיר הש"י דרכו,** ומדות יצחק
אבינו היה להכיר שאף יראת שמים הוא ביד הש"י אך העולם לא היה ראוי ליקרת
כזה, לכך הוצרכה שרה לאמור ואדוני זקן שנראה שמכחשת שאין הכל בידי שמים,
ועי"ז הראה לה הקב"ה מידה במידה כי אף יראת שמים הוא בידו ....</span>

<span dir="rtl">מפרשת שמיני</span>

<span dir="rtl">היינו שהש"י \[השם יתברך\] הוא תוך כל המעשים שנעשו מבריאת
העולם ועד סופו ובלתי רצונו לא יעשה שום דבר.</span>

<span dir="rtl">פרשת קורח</span>

<span dir="rtl">ובעומק, הכל בידי שמים ובחירת האדם אינו רק כקליפת השום
ואינו רק לפי דעתו כי הש"י הסתיר דרכו מבני אדם כי יחפוץ בעבודת האדם ובאם
יהיה הכל גלוי לפניו לא יצמח בו שום עבודה</span>

<span dir="rtl">פרשת וישב \[המעשים נקבעים על ידי האל, ורק המחשבות הן
שלנו\]</span>

<span dir="rtl">היינו כל המעשים הנעשים בעולם נראים למעשה בשר ודם אך
מההרהור והמחשבה נראים שהם מעשה הש“י, ובאלו הפרשיות מלמד אותנו הש”י אשר
המעשים הם מיד הש“י והמחשבות הם מצד האדם. וכל המעשים שיעשה האדם דבר רשות,
על זה נאמר כי הכל בידי שמים, ומעשה המצות או היפך הם ביד הש”י ורק לפעמים
יתלה אותם באדם.</span>

<span dir="rtl">פרשת מסעי \[העיקר להבין את רצון ה', ולא סתם לקיים
מצוות\]</span>  
<span dir="rtl">הענין שנכתב בסיום התורה פרשה הזאת \[פ' מסעי\] שאינה
נוהגת רק לשעה. והענין בזה להראות להם לישראל כי לא על הלחם לבדו יחיה האדם
כי על **כל מוצא פי ה' יחיה האדם** (דב' ח, ג), לחם היינו דברי תורה, כללים
הנצרכים לכל בכל עת לכל נפש מבלי שום שינוי ותמורה, והם התרי“ג
מצוות</span>; **<span dir="rtl">והעיקר הוא להבין בד"ת \[בדברי תורה\] בכל
זמן את רצון ה' מה רצונו בכל רגע לפי העת והזמן</span>.**

<span dir="rtl">פרשת וישב \[העיקר להבין את רצון ה', אפילו הוא נוגד את
המצוות\]</span>

<span dir="rtl">ושורש החיים של יהודא הוא להביט תמיד להש“י בכל דבר המעשה,
אף על פי שרואה האיך הדין נוטה, עם כל זה מביט להש”י שיראה לו **עומק
האמת** בהדבר כי יוכל להיות אף שהדין אמת הוא לפי טענות בעלי דינים אך אינו
לאמיתו \[…\] וזאת הוא שורש החיים של יהודא **להביט תמיד לה' בכל דבר ולא
להתנהג על פי מצות אנשים מלומדה** אף שעשה אתמול מעשה כזו מכל מקום היום
אינו רוצה לסמוך על עצמו רק שהש"י יאיר לו מחדש רצונו ית' והענין הזה יחייב
לפעמים לעשות מעשה נגד ההלכה כי עת לעשות לה' \[הפרו תורתך\]</span>

<span dir="rtl">מהאדמו"ר מרדכי יוסף ליינר, נותר לנו ספר חשוב אחד. "מי
השילוח".</span>

<span dir="rtl">ואיתו נשארו שתי בעיות, מי כתב את הספר, וכיצד מתייחסים
לספר.</span>

<span dir="rtl"><u>והנה קטע מתוך אתר האנציקלופדיה היהודית:</u></span>

<span dir="rtl">לספר הקדים
הנכד [הקדמה](https://jewiki.org.il/w/%D7%94%D7%A7%D7%93%D7%9E%D7%94)</span> <span dir="rtl">בה
תיאר את שפע דברי התורה שהיה משמיע הסב, מתוכם הדפיס ליקוטים קצרים שאסף
מתלמידיו ומכתבים, למען החסידים. תוך שהוא מוסיף הסתייגות: "והאמנם כי
ידעתי כי בכמה מקומות יקשו הדברים לאזנים אשר לא שמעו ולא הורגלו בדברים
כאלה, אך לא אספתי בלתי למען אנשי שלומנו המכירים ערך יקרותם</span>".

<span dir="rtl">הספר בו הוצגו לראשונה עיקרי תורתה הדטרמיניסטית של חסידות
איז'ביצה <u>כפי שניסח אותם הנכד – רבי גרשון חנוך ליינר</u>, היה שנוי
במחלוקת ונחשב לייחודי בספרות החסידית. ביקורת חריפה נרשמה כלפיו
מצד [חסידות
קוצק](https://jewiki.org.il/w/%D7%97%D7%A1%D7%99%D7%93%D7%95%D7%AA_%D7%A7%D7%95%D7%A6%D7%A7)</span> <span dir="rtl">כמובן,
אך גם בקרב חסידויות רבות אחרות, בדגש על [חצרות חסידיות
בגליציה](https://jewiki.org.il/w/%D7%AA%D7%A0%D7%95%D7%A2%D7%AA_%D7%94%D7%97%D7%A1%D7%99%D7%93%D7%95%D7%AA_%D7%91%D7%92%D7%9C%D7%99%D7%A6%D7%99%D7%94)</span> <span dir="rtl">שהיו
שמרניות יותר, ובוודאי
מצד [המתנגדים](https://jewiki.org.il/w/%D7%94%D7%94%D7%AA%D7%A0%D7%92%D7%93%D7%95%D7%AA_%D7%9C%D7%97%D7%A1%D7%99%D7%93%D7%95%D7%AA)</span>.

<span dir="rtl">היום דווקא הספר פופולרי בישיבות חסידיות, וניתן לראות בכך
השפעה של הפוסט-מודרניות.</span>

<span dir="rtl">ואולי הערה כללית. ספרים רבים נחשבו בזמנם "על סף הכפירה",
אבל, כנראה, אם בסך הכל תבעו מעמך ישראל קיום מצוות, נתקבלו לבסוף.</span>

<span dir="rtl">לדוד המלך מותר לחטוא, אנחנו חייבים לקיים מצוות קלה
כחמורה.</span>
