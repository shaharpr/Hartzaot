<span dir="rtl"><u>השורה השניה – תאמרת עמנואל</u></span>

<img src="כו. השורה השניה - תאמרת עמנואל/media/image1.png"
style="width:3.54028in;height:6.9875in" />

<span dir="rtl">תאמרת עמנואל, נולד ב 1888, בכפר סמוך לעיר גונדר
שבאתיופיה, ונפטר ב 1963 בירושלים.</span>

<span dir="rtl">הוא נחשב ל"מבשר התחייה של יהודי אתיופיה".</span>

<span dir="rtl">מעט חומר כתוב נמצא על האישיות החשובה הזאת. אך נרחיב על
מיקומו ההיסטורי.</span>

<span dir="rtl">לא אדם אחד "בישר את תחיית יהדות אתיופיה" עשה זאת, וצריך
לברר קודם, מהי בכלל "תחיית יהודי אתיופיה".</span>

<span dir="rtl">יהודי אתיופיה, הנקראים בשפתם בתא ישראל, ובלשון אחרים וגם
בשפתם, פאלאשים (כלומר, זרים), היו מנותקים מעם ישראל "מאז ומעולם", במילים
אחרות, לא ידוע על תקופה שלא היו מנותקים (ולכן, גם לא ברור כלל מוצאם). הם
שמרו על מנהגים יהודיים חד משמעיים, כמו ראש השנה, יום הכיפורים, סוכות,
פסח ושבועות, אם גם תוך ריטואלים שונים מהנהוג ביהדות העולמית, וכן על שבת,
מנהגי טהרה ועוד. בנוסף היו להם חגים ומנהגים שונים, היו מקריבי קורבנות,
ובתקופה מסוימת היו להם נזירים (הנזירות היא יסוד נוצרי). תרבותם הייתה
מורכבת ביותר, ולא נפרט יותר.</span>

<span dir="rtl">הריחוק של קהילות בתא ישראל משאר עם ישראל, לא נבע מהמרחק
הפיזי, אלא מהתנאים של המדינה עצמה, שמעולם (כמעט, פרט ל 5 שנים בשלטון
איטליה) לא הייתה נתונה לכיבוש של אימפריה (פגאנית, נוצרית או מוסלמית),
וקשרים, עד העת החדשה היו בעיקר בתוך האימפריות. לדוגמה ידועים קשרים של
יהודי תימן או הודו עם יהודי מצרים, ועיראק, שכולם היו תחת השלטון המוסלמי
בתקופות מסוימות.</span>

<span dir="rtl">קשרים ראשונים משמעותיים בין יהודי אתיופיה (נקראה אז חבש)
ויהודי מצרים, ישראל ואירופה, מתהווים רק באמצע המאה ה-19. וכדאי לשים לב
שלאחר כ 170 שנה מאז התהוות קשרים אלה כבר רוב בתא ישראל נמצאים במדינת
ישראל.</span>

<span dir="rtl">צריך להדגיש, שברוב התקופה שבין תחילת הקשרים ובין העלייה,
עיקר מגמתם של אלו מיהודי העולם שעסקו בכך, היה "להחזיר את בתא ישראל
ליהדות", מפני שחרף יהדותם הוודאית, הם נחשבו "ליהודים פגומים" שאיבדו את
מסורת ישראל, ועל פי ההלכה "הם לא בקלות יכולים להתערב בעם ישראל אם
בכלל".</span>

<span dir="rtl">סיבות היסטוריות הן כמובן עניין למחקר ודעות שונות, אבל,
ידע על קיום בתא ישראל היה קיים גם קודם, ההתעניינות של ממש, מקורה כנראה
בהופעת מיסיונרים פרוטסטנטיים באתיופיה, שהתאמצו להביא להתנצרות בתא ישראל.
וכשיש מאבק מתעוררים...</span>

<span dir="rtl">הנה איגרת מאחד המנהיגים המקומיים בכפרי הפלשים, ל"יוסף
הכהן שבירושלים) משנת 1862, שמראה את הריחוק הרב בתפיסת היהדות בפרט, והמצב
המודרני בכלל:</span>

<span dir="rtl">ברוך אלקים אלקי ישראל, אלקי כל בשר ורוח. איגרת זו נשלחת
על ידי אבא צאגא אל כאכא</span> <span dir="rtl">יוסף, הכהן שבירושלים,
הכהן הגדול של כל העבריים, בידי בירינקוסא</span>. <span dir="rtl">\[מעביר
האיגרת, שלא העבירה זמן רב, הוא מיסיונר!\]</span>

<span dir="rtl">השלום עליכם אחים עבריים. כבר שלחנו לכם איגרת ראשונה
בידי [דניאל בן
חנניה](https://www.hamichlol.org.il/w/index.php?title=%D7%93%D7%A0%D7%99%D7%90%D7%9C_%D7%91%D7%9F_%D7%97%D7%A0%D7%A0%D7%99%D7%94&action=edit&redlink=1)</span> <span dir="rtl">אבי [משה](https://www.hamichlol.org.il/w/index.php?title=%D7%9E%D7%A9%D7%94_%D7%91%D7%9F_%D7%93%D7%A0%D7%99%D7%90%D7%9C&action=edit&redlink=1).
**האם הגיע הזמן שנחזור לעירנו, עיר
הקודש**</span>**, <span dir="rtl">[ירושלים](https://www.hamichlol.org.il/%D7%99%D7%A8%D7%95%D7%A9%D7%9C%D7%99%D7%9D)?</span>**
<span dir="rtl">הננו עם אומלל, אין לנו שופט ואין לנו נביא. אם הגיע הזמן
שלחו לנו מכתב, כי אתם יודעים יותר ממנו; הגידו לנו את המצב לאמיתו. אשר
לנו התרגשות גדולה אחזה את לבנו, כי קמו אנשים בארצנו האומרים שהגיע הזמן.
הם מצווים עלינו להיבדל מן הנוצרים, לעלות לארצכם, לירושלים ולהצטרף לאחיכם
**ולהעלות קרבנות לאלקים**, אלקי ישראל, בארץ הקודש</span>.

<span dir="rtl">ואתה בירינקוסא, איש אלקים, בעבור האהבה שאנו רוחשים לך,
שלח לנו איגרת זו אל אחינו היהודים</span>.

<span dir="rtl">שלום עליכם, שלום עליכם, רוב שלום עליכם, אחינו היהודים,
השומרים את התורה שנתן אלקים למשה עבדו, בהר סיני. אני אבא צאגא, נשיא,
שלחתי לכם איגרת זו, בשנת שבעת אלפים שלש מאות חמשים וארבע לבריאת העולם,
בחודש השני</span>. <span dir="rtl">\[תיארוך שונה מהמקובל ביהדות\]</span>

<span dir="rtl"><u>הנה קול קורא מהרבנות בארץ ישראל, 1922, שאוהבת את
הפלשים, יותר מהרבנות בימינו...</u></span>

<span dir="rtl"></span>

<span dir="rtl">הרבנות הראשית לארץ ישראל</span>

<span dir="rtl">בעיה"ק ירושלים ת"ו ב"ה, ירושלים ג' כסלו תרפ"ב</span>

**<span dir="rtl">קול קורא לכל אחינו בני ישראל די בכל אתר ואתר</span>!**

<span dir="rtl">אחים יקרים</span>!

<span dir="rtl">חובה קדושה מוטלת עלינו להתאמץ בכל כחותינו להשיב את הכרת
היהדות, קדושת האמונה וקיום המצוות המעשיות בטהרה ואחדות האומה הקדושה, עם
ה', לחלקים ידועים של עמנו אשר מרוב תלאות הזמן וצרות הגלות הרחקו מאיתנו
הן רחוק מקום והן רחוק דעות</span>.

<span dir="rtl">בפנות רבות הרחוקות ממרכזי היהדות נמצאים רבבות אחים
שנשארו מאות בשנים בודדים בפנותיהם ובלי כל קשר עם היהדות הכללית, וע"י כך
נתמעטו אוכלוסיהם, הרבה הרבה מהם התבוללו בין הגויים שבתוכם הם יושבים, ואף
אלה שנשארו נאמנים לעמם נמצאים תמיד בסכנת ההתבוללות והטמיעה באין כחות
חדשים נוספים לאוכלסיהם שיכניסו לתוכם זרם של חיים יהודיים, וברבות הזמן הם
עומדים להתפורר ולהנתק מהגוף הישראלי הנצחי ומטהרת נשמתו</span>.

<span dir="rtl">אחת מהפנות הנזכרות היא ארץ חבש. במדינה זו, הרחוקה ממרכז
החיים היהודיים, חיים זה יותר מאלפים שנה רבבות יהודים, אשר למרות כל
התלאות והצרות שעברו עליהם נשארו נאמנים לדתם ולעמם, אבל במשך כל זמן שבתם
שמה נתק מהם כל יחס וקשר עם העולם היהודי הגודל, וככה הם הולכים הלוך
והתמעט, הלוך והתדלדל, רבתה מהם מחלת השמד, וגם היהודים הנשארים במחנה
ישראל נמצאים במצב רוחני וחמרי שפל שכזה עד שהשקפתם על היהדות והדת נעשתה
פגומה ולקויה מאד, והרבה גופי תורה נשתכחו מהם לגמרי, והפרוץ מרובה על
העומד, וסופה לבא עד משבר ולהגיע ח"ו לידי כליה חמרית ורוחנית</span>.

<span dir="rtl">איש אחד יחיד ומיוחד נמצא במחנה ישראל עד היום הזה שהתמסר
אל הרעיון הגדול הזה, להשיב את נדחי ישראל אשר בכוש לחיק אמם - ליהדות. זה
כבר קרוב לעשרים שנה שבן עמנו היקר והנכבד ד"ר יעקב נח פייטלוביץ, הקדיש את
עצמו ואת כל חייו לחקירת הפלשים יהודי חבש, והטבת מצבם החמרי והרוחני. במשך
הזמן הזה הוא כבר הספיק בכחותיו הדלים והמצומצמים להעביר צעירים אחדים
מיהודי חבש לארץ ישראל ולאירופא, ודאג להמציא להם חנוך יהודי וכללי בכדי
שבעתיד ישמשו בתור מורי דרך לאחיהם הפלשים החיים עוד בחבש. אולם כל מה שעשה
ופעל הד"ר פייטלוביץ עד עתה הוא כאין וכאפס לעומת מה שהיה יכול לעשות עד
כדי למלא את תעודתו הגדולה כפי התכנית אשר בידו</span>.

<span dir="rtl">הננו מעוררים את אחב"י‏‏</span> <span dir="rtl">בכל מקום
שהם, וקוראים להם לבא לעזרת הד"ר פייטלוביץ בכדי שיוכל להמשיך את עבודתו
הקדושה ולבצע את אשר החל. ......</span>

<span dir="rtl">**הצילו נא, אחים, את אחינו הפלשים מכליון ומטמיעה**! עזרו
נא להשיב אלינו את האחים הנדחים האלה! ולא ימחה שבט מישראל מתחת שמי
ד</span>'.

<span dir="rtl">השיבו לבצרון את נדחינו, הצילו חמשים אלף נפשות קדושות
מבית ישראל מכליון, והוסיפו בזה עוז ואומץ לבנין עמנו ואמוץ כחותיו</span>.

<span dir="rtl">וצור ישראל יקום בעזרת ישראל ויקבץ נדחינו מארבע כנפות
הארץ ובאו ורננו במרום ציון והשתחוו לד' בהר הקודש בירושלים</span>.

<span dir="rtl">הנשיא הק' אברהם יצחק הכהן קוק</span>

<span dir="rtl">הנשיא הצב"י ‏‏</span> <span dir="rtl">יעקב מאיר</span>

<span dir="rtl">יש אדם אחד שנלחם למען המטרה, והוא יעקב פיטלוביץ, והמטרה
היא להציל את אחינו מטמיעה!</span>

<span dir="rtl">הדים ברורים למניעת.... התנצרות הפלשים בהשפעת המיסיונרים
האירופאים.</span>

<span dir="rtl">ולפיכך נזכיר לטובה, ובקצרה, את יעקב פיטלוביץ, שהוא זה
שגייס את תאמרת עמנואל.</span>

<span dir="rtl"><u>יעקב פייטלוביץ</u></span>

<span dir="rtl">יעקב פייטלוביץ נולד ב 1862 בלודז' פולין. הוא למד מזרחנות
אצל יוסף הלוי בפריז, אותו יוסף הלוי שבשנת 1867 יצר קשר עם יהודי אתיופיה
במסגרת פעילות בכי"ח. קשר שחיזק את הידע אך לא הביא לכל פעילות.</span>

<span dir="rtl">בהשפעתו או בהשראתו, מן הסתם, **פייטלוביץ הקדיש את כל
חייו לנושא הפלשים.**</span>

<span dir="rtl">בשנת 1937 או קודם, עלה לישראל. הוא נפטר בישראל ב
1955.</span>

<span dir="rtl">ברקע פעילותו של פייטלוביץ היה אולי רעיון ציוני, אך
במציאות כמעט שלא מדובר על ציונות, אלא על לאומיות, ואפילו דתיות במידה
רבה. ביטויי הלשון היו "קירוב הפלשים לעם ישראל", "חידוש יהדותם של
הפלשים". למרות, שבאופן עקרוני הכירו הרבנים הראשיים בארץ ישראל בהיותם של
הפלשים "מזרע ישראל".</span>

<span dir="rtl">וכמו שהזכרנו, בסוף המאה ה-19 פועלים באתיופיה מיסיונרים
פרוטסטנטיים במטרה להביא להתנצרותם של הפלשים. כמו שקורה, לא פעם,
בהיסטוריה, תגובת הנגד היא המשמעותית יותר...</span>

<span dir="rtl">פיטלוביץ ביקר את הפלשים באתיופיה לפחות שבע פעמים בימי
חייו, אירגן שליחת כמה עשרות מהם ללימודים באירופה, והתאמץ להקים בתי ספר
יהודיים מתקדמים באתיופיה. למעשה, רק בית הספר שהקים באדיס אבבה ב 1923
החזיק מעמד כ 13 שנה בניהולו של תאמרת עמנואל.</span>

<span dir="rtl">בכלל, קשה לציין הצלחות רבות של פייטלוביץ מתוך רוב
תכניותיו, אך השפעתו על הפלשים הייתה גדולה.</span>

<span dir="rtl">הנה למשל ציטוט המתאר את פעילותו מנקודתם מבטם של
המיסיונרים דווקא:</span>

<span dir="rtl">[פלאד](https://he.wikipedia.org/wiki/%D7%9E%D7%A8%D7%98%D7%99%D7%9F_%D7%A4%D7%9C%D7%90%D7%93),
מנהל המיסיון, כתב עוד לפני כן: "משני כפרים גורשו המיסיונרים שלנו על ידי
הפלשים וכמעט ספגו גם מכות כתוצאה מפעולתו של **אותו יהודי אירופי**". ראש
המיסיון בג'נדה, אלקה ארגוי הנזכר לעיל, מוסר ב-1908 את הדין וחשבון הבא
לממונה עליו, פלאד: "חברי לעבודה סבבו
במחוזות [צ'לגה](https://he.wikipedia.org/w/index.php?title=%D7%A6%27%D7%9C%D7%92%D7%94&action=edit&redlink=1)</span>, [<span dir="rtl">טנקל</span>](https://he.wikipedia.org/w/index.php?title=%D7%98%D7%A0%D7%A7%D7%9C&action=edit&redlink=1), [<span dir="rtl">דמביה</span>](https://he.wikipedia.org/wiki/%D7%93%D7%9E%D7%91%D7%99%D7%94), [<span dir="rtl">בגמדר</span>](https://he.wikipedia.org/wiki/%D7%91%D7%92%D7%9E%D7%93%D7%A8) <span dir="rtl">ו[סקלת](https://he.wikipedia.org/w/index.php?title=%D7%A1%D7%A7%D7%9C%D7%AA&action=edit&redlink=1)</span>.
<span dir="rtl">הם לימדו והטיפו בכל כפרי הפלשים, אבל לא היו כל מקרי
התנצרות בשנה שעברה</span>".

<span dir="rtl">העדות הניצחת ביותר היא מאמרו של הכומר הרלינג "**מיסיון
נגדי יהודי בחבש**" שנדפס בכתב העת המיסיונרי "זרע תקוה" (חוברת 4 משנת
1909). וזה לשון המאמר: "לפנינו מיסיון נגדי יהודי. המיסיונרים הילידים,
העובדים עדיין תחת הנהלתו של פלאד הקשיש, מקיימים ארבע תחנות עם בתי ספר
והם עורכים סיורי הטפה בארץ, אולם הם מרגישים כבר את פעולת המיסיון הנגדי.
הדבר יוצא בבירור מן הדין וחשבון הבא שנשלח אל פלאד: "מאז ביקורו של
**היהודי הצרפתי יעקב פיטלוביץ** נעשו הפלשים זהירים מאוד. הם מחכים לשובו
ולעזרתו. בכל מקום הזהיר את הפלשים לא להאמין לנו ולתורתנו, לגרש אותנו
מכפריהם ולהישאר פלשים</span>".

<span dir="rtl">יחסו לפלשים היה פטרוני, מצד אחד ראה להם עתיד יהודי
שוויוני, ומצד שני התייחס אליהם כפרימיטיביים, ולא התחשב בדעתם, כך מאיר
בעדינות תאמרת עמנואל, תלמידו המצטיין שנזכיר מייד:</span>

<span dir="rtl">ככל שמייסד התנועה (פיטלוביץ) מפליג לרקיעים ולשטחים חדשים
בחזונו, כי בבוא הזמן, כאשר האנשים שעבורם השקיע את כל האנרגיה שלו ייצרו
**גוף אחד של יהדות אוניברסלית**, ילכו קדימה ויתחלקו ברגעי האושר כמו גם
ברגעי העצב – אני, שעקבתי אחריו מקרוב יותר מעשרים שנה, **איני יכול להתעלם
מספקותי.**</span>

<span dir="rtl">לחקר ההיסטוריה הועיל רבות. יעקב פייטלוביץ הותיר אוסף
גדול של תעודות שמצא בכפרי הפלשים, ומכתבים שכתב או קיבל. האוסף נמצא
באוניברסיטת ת"א, ויש לו חשיבות גדולה, מפני שמעט מאוד מסמכים בכתב נמצאים
אצל יהודי אתיופיה מתקופות קודמות.</span>

<img src="כו. השורה השניה - תאמרת עמנואל/media/image2.png"
style="width:7.82708in;height:4.45347in" />

<span dir="rtl">יעקב פיטלוביץ באחד מסיוריו באתיופיה.</span>

<span dir="rtl">איגרת שנמסרה לידיו על ידי 32 מחכמי ביתא ישראל ב 1908.
נכתבה אמהרית.</span>

<img src="כו. השורה השניה - תאמרת עמנואל/media/image3.jpeg"
style="width:2.87381in;height:4.64722in" alt="undefined" />

<span dir="rtl">ברוך ה' אלקי ישראל, אלקי כל רוח וכל בשר. איגרת הנשלחת
מאת קהילות ישראל אשר בחבש אל אחינו, קהילות ישראל בכל העולם. שלום, שלום
לכם בני ישראל, מה שלומכם? האיגרת ששלחתם אלינו בידי מורנו יעקב נח בן משה
פיטלוביץ הגיעה אלינו וגרמה לנו נחת. **לפנים היה עצם קיומכם ידוע לנו רק
מן השמועה, אולם עכשיו הננו בטוחים בדבר ואנו שמחים מאוד על כך**. הידיעות
שקיבלנו מכם חיזקו וניחמו את לבנו. אנו נמצאים בצרות. רחמו עלינו והתפללו
בעדנו. תודה לאל, אלהי ישראל, אנו מחזיקים עד היום הזה באמונתנו, באל אחד
ושומרים את תורת משה. אלקים מנע עד עתה כליון זרע יעקב בארץ חבש. **לפנים
סבלנו צרות ומצוקת ורבים מאתנו עברו בעל כורחם לנצרות.** עכשיו יש לנו,
תודה לאלהי ישראל, מלך טוב. מָנֵליק רוצה שכל אחד יחיה לפי אמונת אבותיו, יתן
לו אלקים חיים ארוכים, **אבל כיון שאין לנו בתי ספר וספרינו נשמדו, הדיחו
המיסיונרים את אחינו, בחַלקם ביניהם את ספרי אמונתם**</span>**.**

<span dir="rtl">עתה כששמענו תודה לאל, את בשורתכם הננו שמחים מאוד, עתה יש
תקוה לבני ישראל בחבש. מאז בואו של מורנו יעקב נושאים כל בני ישראל את
עיניהם אליכם, אם נקבל ספרים, בתי ספר ומורים כדי שילדינו יוכלו ללמוד,
נהיה מרוצים מאוד. בכוחותינו אנו לא נוכל להגיע לכך. אנו מתפללים לאל
שיאריך ימים לכל בני ישראל ולמורנו יעקב. עוד אנו מתפללים כי האל יאחד
אותנו כולנו איש עם אחיו. ישמור ה' אלקי אברהם, יצחק יעקב ומשה את מורנו
יעקב נח בן משה</span>.

<span dir="rtl">כאמור, תלמידו, עוזרו, ממשיך דרכו של פיטלוביץ היה תאמרת
עמנואל, שעשה רבות אך קשה למצוא חומר רב על פעולותיו. לפני שנביא פרטים
ממאמר ארוך שנכתב על פעילותו, נזכיר את האירוע הדרמטי של אמצע המאה העשרים
באתיופיה.</span>

<span dir="rtl"><u>מלחמת איטליה אתיופיה</u></span>

<span dir="rtl">לאיטלקים היו שאיפות אימפריאליות במזרח אפריקה החל מסוף
המאה ה-19. הם כבשו את סומאליה ואריתריאה, אך הובסו במלחמתם באתיופיה על
ידי האתיופים. ב 1935, תחת שלטונו הפאשיסטי של מוסולוני, פתחו במלחמה חדשה,
וכבשו את אתיופיה, עם נשק מתקדם יותר.</span>

<span dir="rtl">הקיסר היילה סלאסי ברח (לירושלים, ואחר כך לבריטניה).
השלטון האיטלקי היה אכזרי ביותר בעיקר בתגובותיו על המרידות הבלתי פוסקות.
למעשה, האתיופים המשיכו במרד נגד האיטלקים במשך כל שנות הכיבוש.</span>

<span dir="rtl">ב 1941, כבר בתוך מלחמת העולם השנייה, הבריטים עזרו לקיסר
היילה סלאסי להקים בסודן צבא, סיפקו נשק וסיוע אווירי, והאיטלקים
הובסו.</span>

<span dir="rtl">בתקופת שלטונם, האיטלקים שאפו להתנחלות של מיליוני
איטלקים, להפרדה גזעית כמובן, וכו', אך לא היה להם יחס גרוע במיוחד
לפלשים.</span>

<span dir="rtl">ובתוך כל אלה, פעילותו של תאמרת עמנואל.</span>

<img src="כו. השורה השניה - תאמרת עמנואל/media/image4.png"
style="width:6.18056in;height:8.88056in" />

<span dir="rtl">יעקב פיטלוביץ ותאמרת עמנואל</span>

<span dir="rtl"><u>יצחק גרינפלד – "תאמרת עמנואל מבשר התחייה של יהודי
אתיופיה"</u></span>

<u><span dir="rtl">פעמים, חוברת 22, 1985. (באתר</span>
JSTOR<span dir="rtl">)</span></u>

<span dir="rtl">תאמרת עמנואל נפטר ב 1963, בירושלים. לא השאיר את ארכיונו
פרטי, וידוע שהוא השמיד את כתביו ומכתבים שקיבל, בין השאר מפחד הצנזורה
באתיופיה.</span>

<span dir="rtl">חומר רב מתקבל מפרסומים וארכיון של יעקב פיטלוביץ, שראוי
לסקירה בעצמו.</span>

<span dir="rtl">בסוף המאה ה-19 כבר החלו קשרים בין יהדות אירופה והפלאשים
(ביתא ישראל). לא מדובר על ציונות, שעדיין בחיתוליה, אלא על קירוב יהודי
אתיופיה, שנחשבו "יהודים פגומים מבחינת יהדותם", "יהודים שדורשים חינוך
והתקדמות לדרגת יהדות העולם". הניסיונות הראשונים היו להביא צעירים פלאשים
מאתיופיה לאירופה ולחנכם שם ברוח היהדות המסורתית.</span>

<span dir="rtl">הראשון אולי שניסה לעשות זאת היה פרופסור יוסף הלוי, יהודי
צרפתי, שלא הצליח.</span>

<span dir="rtl">יעקב פיטלוביץ, תלמידו, למעשה הקדיש את חייו לרעיון הזה.
בשנת 1905 לאחר מסע לאתיופיה, הביא שני צעירים, את גטיה ירמיה, ותאמרת
עמנואל לפריז. בדרך כלל שיטה זו הביאה להתרחקות של אותם צעירים ממקורם. אך
איש מיוחד היה תאמרת עמנואל.</span>

<span dir="rtl">נולד בשנת 1888. הוריו התנצרו בהשפעת המיסיונרים האירופאים
שפעלו אז באינטנסיביות בקרב קהילות הפלאשים. וכך למד עמנואל במיסיון השוודי
באריתראה (אז חלק מאתיופיה, שנקראה חבש). \[במושגים של היום, תאמרת עמנואל
הוא פאלשמורה, יהודי אתיופי שמשפחתו התנצרה\].</span>

<span dir="rtl">אבל, כשהגיע פיטלוביץ הצליח לצרפו אליו, להביאו לפריז, ושם
למד שלוש שנים בבית ספר למורים של כי"ח. ב 1908 עבר ללמוד בבית המדרש
לרבנים בפירנצה. ב 1920 הצטרף שוב לפיטלוביץ במסעו לאתיופיה, וב 1921 שהה
כשנה וחצי בארץ ישראל. ב 1923 חזר עם פיטלוביץ לאדיס אבבה וניהל שם בית ספר
עם פנימיה לילדי הפאלאשים במשך 13 שנים, עד שנסגר בית הספר על ידי האיטלקים
שכבשו את אדיס אבבה ב 1936.</span>

<span dir="rtl">לאחר הכיבוש האיטלקי, הצטרף למסע של כמה חודשים ליהודי בשם
ויטרבו, שנשלח על ידי הקהילה היהודית באיטליה לישובי הפלאשים, אך ב 1937
נמלט מאתיופיה למצרים, מפחד האיטלקים, וחי שם כפליט ארבע שנים.</span>

<span dir="rtl">ב 1941 הוא חוזר לאתיופיה, הפעם עם פמליית הקיסר היילה
סלאסי, ובמשך כחמש עשרה שנה הוא משרת את המלך האתיופי בשליחויות רבות בפנים
הארץ, בחינוך וגם בשירות החוץ.</span>

<span dir="rtl">בארץ ישראל ביקור מספר פעמים, והוא משתקע בירושלים (עם
אזרחות אתיופית) ב 1957 עד מותו שש שנים אחר כך. יש שמועות שהוא הסתכסך עם
המלך. בכל זאת התקיים ממענקים של משפחת המלך. כותב המאמר לא מצא שום כתבות
על פעילותו בארץ, ואפילו לא על מותו, ושום ציון אחר כך.</span>

<span dir="rtl">לעומת זה קיימות עדויות רבות על תקופת ניהולו את בית הספר
באדיס אבבה, שמטרתו הייתה הכשרת מורים לילדי הפלאשים, וגם מנהיגים לעדה.
הוא שימש מנהל, מורה, מחנך וכל דבר שהיה בו צורך בגלל חוסר באמצעים. בבית
הכנסת במקום היה גם חזן וקורא בתורה. גם אם נמצאו כאלה שהמעיטו בערכו של
בית הספר במילוי המטרה שלמענה הוקם, היללו את תאמרת עמנואל, כאב וכאם (בית
הספר כלל פנימיה כמובן), מורה, מדריך ויועץ.</span>

<span dir="rtl">תוך כדי כך כתב מאמרים, תרגם מהתנ"ך לאמהארית (שפת הקודש
געז כבר לא הייתה מובנת).</span>

<span dir="rtl">היה גם פעיל בקהילת הפלאשים בבירה.</span>

<span dir="rtl">גם בזמן גלותו במצרים, היה פעיל בארגון פליטי
אתיופיה.</span>

<span dir="rtl">לאחר שחרור אתיופיה לא הורשה להקים מחדש את בית הספר, והיה
כולו בשירות הקיסר.</span>

<span dir="rtl">ב 1908 כאמור החל ללמוד בבית המדרש לרבנים בפירנצה, ובפרוץ
מלחמת העולם הראשונה לא יכול היה לשוב לארצו. אז ספג גם את התרבות
האיטלקית.</span>

<span dir="rtl">ב1927, מאתיופיה, פירסם בעילום שם, תרגום אמהארי של מאמר
אנטי פאשיסטי. האיטלקים התנקמו באישים אחרים, ובלחצם (טרם כבשו את אתיופיה)
לבסוף, יורש העצר (הקיסר היילה סלאסי בעתיד) שם אותו יומיים במאסר וסגר את
בית הספר ליום אחד...</span>

<span dir="rtl">כנראה היה בעל אזרחות איטלקית, ובסך הכל האיטלקים התייחסו
אליו יפה, אך בגלותו קיבל אזרחות אתיופית. פעילותו הרבה בשירות הקיסר אחרי
1941 ברובה לא ידועה.</span>

<span dir="rtl">בנושא הכתבים שלו, ידועות הרבה כוונות (דרך מכתבים) אך מעט
נותר. מתרגומיו של התנ"ך לאמהארית, גם אם ידוע שעסק בכך, לא נמצא היום
דבר.</span>

<span dir="rtl">נותרו מכתבים ומאמרים שונים בעיתונות כמו:</span>

<span dir="rtl">"אסור לעזוב את הפלשים לבדם" – מכתב העוסק בבית הספר באדיס
אבבה. (באיטלקית)</span>

<span dir="rtl">"פאשיסטים ואתיופיה"</span>

<span dir="rtl">מאמר על יפן.</span>

<span dir="rtl">מאמר על החובה לסייע לפלאשים (באנגלית בניו יורק).</span>

<span dir="rtl">"אפיזודות מתולדות הפאלאשים" מחקר באיטלקית.</span>

<span dir="rtl">"יהודי חבש הפאלאשים" מאמר בצרפתית בקאהיר.</span>

<span dir="rtl">מאמר על מהאטמה גאנדי באמהרית.</span>

<span dir="rtl">למרות כתביו המועטים שנותרו, כולל בכתב יד, נעזרו בו
חוקרים רבים בעל פה, בתקופת חייו.</span>

<span dir="rtl">רבים כינוהו "פרופסור", ומאמריו אמנם מראים על רוחב
ידיעותיו, והשפות הרבות ששלט בהן, אך לא היו לו תוארים אוניברסיטאים, אלא
רק רבניים.</span>

<span dir="rtl">כמסופר לעיל, בילדותו למד בבית ספר של המיסיון, אך בבגרותו
דיבר על המיסיונריות הפרוטסטאנטית כמסוכנת ביותר. **"במלחמת תרבות זו
מנהלים הפאלאשים מאבק נואש בין חיים למוות"** כתב באחד ממכתביו.</span>

<span dir="rtl"><u>קטעים ממכתב שכותב תאמרת עמנואל, לצ'ארלס ד' אייזקסון,
נציג הוועד האמריקאי למען הפלשים (הארגון שמימן את ביה"ס באדיס אבבה).
המכתב משנת 1935, הארגון מתקשה לממן את בית הספר בגלל שהתורמים מעבירים את
תרומתם למען יהודי אירופה. מתורגם מאנגלית, המקור באוסף של
פייטלוביץ.</u></span>

<span dir="rtl">ב-1923 ד"ר פייטלוביץ' הגה והגשים את הרעיון להקים בית ספר
באדיס אבבה בעבור הפלשים. האזור הקרוב ביותר באתיופיה שבו מתגוררים פלשים
במספר רב, מרוחק 400-500 ק"מ מאדיס אבבה. לכן ביה"ס חייב להיות פנימיתי.
בהתחשב בתנאים הכלכליים של הפלשים, על בית הספר לפרנס לחלוטין את התלמידים
– בין 15 ל 30.</span>

<span dir="rtl">\[אחר כך הוא מסביר שהעברת בית הספר לאזורים פלשיים לא
יקטין את ההוצאות\]</span>

<span dir="rtl">...</span>

<span dir="rtl">אין לשכוח כי במרחק 40 או 50 ק"מ מאדיס אבבה יש לנו פלשים
ששכחו, או כמעט שכחו שהם פלשים; הם שואפים להיות כמו האוכלוסייה הסובבת
אותם, אך נדחים על ידיה, וחייהם גרועים יותר – מבחינה רוחנית – מחיי הפלשים
או של אנוסי ספרד;....</span>

<span dir="rtl">בשלוש השנים האחרונות הקימו המיסיונרים, בסיוע ממשלת
אתיופיה, בית-ספר מימין למקום מגוריהם של אנוסי אתיופיה או ה'טביבן' כפי
שאנו בחבש מכנים אותם.</span>

<span dir="rtl">תוכנית הלימודים של בית-הספר של ד"ר פייטלוביץ' באדיס אבבה
היא \[של בי"ס\] יסודי, הם מלמדים (ואני עדיין מלמד) בעיקר עברית (קריאה,
דקדוק, תרגום לאמהארית..), מקרא עם תרגום רס"ג, תפילה, שולחן ערוך,
היסטוריה יהודית, תרבות יהודית כללית, לשון אמהארית, לשון געז.</span>

<span dir="rtl">\[ואחר כך הוא מתאר איך שישה אנשים צעירים שלמדו באירופה,
מיועדים עכשיו לצאת למלחמה\]</span>

<span dir="rtl">...</span>

<span dir="rtl">פרחי הנעורים שעליהם סמכתי למשימה של תחיית הפלשים והם
הולכים עכשיו להרוג את עצמם בתותחים. פרופסורים מודרנים של עמים
תרבותיים!</span>

<span dir="rtl">ולהלן קטעים ממאמר שכתב תלמידו של תאמרת עמנואל, יונה
בוגלה, שבעצמו עשה רבות כבר בנושא העליות לארץ ישראל, וזכה לראות את חלקן
(נפטר ב 1983).</span>

<span dir="rtl"><u>כית הספר באדיס אבבה בניהולו של תאמרת
עמנואל</u></span>

<u><span dir="rtl">מתוך "בתי הספר של ביתא ישראל באתיופיה", מאת יונה
בוגלה. נלקח מ</span> JSTOR</u>

<span dir="rtl">בשנת 1924 חזר ד"ר פיטלוביץ לאתיופיה ויסד את בית-הספר
היהודי הראשון באדיס אבבה, אשר תאמרת עמנואל שימש כמנהלו. בית הספר שוכן
בבית שכור ובו מספר תוקולים (מבנים עגולים עשויים טיט עם קש, וגגות בצורת
חרוט עשוי קש), ששימשו כחדרי לימוד וכחדרי מגורים לתלמידים. התלמידים
הראשונים היו ילדי משפחות פאלאשיות אשר הקיסר מניליק השני (1889-1913) כפה
עליהם להתגורר באדיס אבבה, לא הרחק מארמונו, כדי לבנות בה ארמונות וכנסיות.
.. משפחות אלה קיבלו את פתיחתו של בית-ספר יהודי באדיס אבבה בהתלהבות וראו
בכך את יד ההשגחה האלוהית... הידיעות בדבר פתיחת בית הספר פשטו כאגדה בקרב
הפאלאשים בבגמדיר ובמקומות אחרים. נמצאו גברים צעירים ואף מבוגרים שלא
היססו ללכת ברגל מאות קילומטרים כדי להגיע אל בית הספר.</span>

<span dir="rtl">כמה שנים אחרי כן כבר היה שטח בית הספר צר מהכיל.. והקיסר
היילה סלאסי הראשון הקצה לו שטח אדמה חדש... עוד באותה שנה נבנה מבנה ארעי
עשוי מעץ ומטיט... הקיסר גם ביקר בעצמו בבית הספר פעם אחת.</span>

<span dir="rtl">בבית הספר למדו בתנאי פנימייה שמונים תלמידים, רובם
מאזורים אחרים באתיופיה. המבוגרים שבהם נשלחו כעבור שנתיים לפתוח בתי ספר
בכפרים הפאלאשיים המרכזיים שבפנים הארץ...</span>

<span dir="rtl">פתיחת בתי הספר היהודיים באדיס אבבה ובכפרים הפאלאשיים
שבפנים הארץ עוררה תגובה חריפה בקרב הכמורה הנוצרית האתיופית והפקידות
המקומית. הכמורה, בלחצם ובעידודם של מיסיונרים שונים, במיוחד פרוטסטאנטיים,
הפעילה את מלוא השפעתה על הקיסר ועל מושלי המחוזות... בכמה מקרים נכלאו
המורים של בתי הספר ופוזרו תלמידיהם...</span>

<span dir="rtl">למאבק נגד יחסם זה של אנשי הרוב התקיף ולמען הבטחת יחס
נאות יותר אל אחיו הנדכאים, נרתם תאמרת עמנואל, המנהל הראשון של בית הספר
באדיס אבבה. מאבק הרה סכנות זה, שנתמך על ידי ד"ר פיטלוביץ לא זכה להגיע
לסיומו המוצלח בשל כיבוש אתיופיה בידי איטליה הפאשיסטית.</span>

<span dir="rtl">בשנת 1936, נרדף על ידי השלטונות הפאשיסטיים, נאלץ תאמרת
לצאת בהחבא את הארץ...</span>

<span dir="rtl">באותו זמן נאסרו בידי הפאשיסטים שניים מן המורים ושלושה מן
התלמידים של בית הספר, ומאז נעלמו עקבותיהם. ואלה שמותיהם: המורים: מאקונן
לוי ויונת חזקיאס. התלמידים: יוחנן גובאו, טלאהון טללה, והלסה קאסה.
.....</span>

<span dir="rtl">ולבסוף, גישות חדשות, מרדניות בכתיבת ההיסטוריה, על ידי
צעירי העדה האתיופית בארץ.</span>

<span dir="rtl"><u>התרמית הגדולה, על משרד החינוך ויהודי אתיופיה מאת
אדחנם ראסום, 17/5/2010.</u></span>

<span dir="rtl"><u>מתוך אתר "העוקץ".</u></span>

<span dir="rtl">התוכנית של משרד החינוך, למעשה, ממשיכה את מה שעשו מחנכים
בארץ לאורך הדורות – להכניס את כולם לאותו מיתוס. אבל כאן זה נעשה ברגל
גסה. לא רק שאין שום ניסיון להביא את רצף האירועים שהביאו לעלייה, אלא
שבמקום זאת ללא שום מחקר, הם ערמו מספר אירועים **והציגו את המדינה כמי
שרצתה להביא את האתיופים מאז ומעולם**. בנוסף לזאת, מכל היסטוריית הקשר
שהיה ליהודי אתיופיה עם העולם המערבי היהודי, בתוכנית מזכירים רק את הרבנות
בארץ. הדבר הכי בולט בתוכנית, הוא  שהמדינה טסה אל הרי החושך "בציפורים
גדולות" והצילה את אחיה, כנראה למרות שהם שחורים, וכמובן עם ליווי
תקשורתי.</span>

<span dir="rtl">בניגוד למה שנכתב בתוכנית, שגרירים רבים אכלו אצל הקיסר
האתיופי מתוך צלחות עשויות זהב **והם לא נקפו אצבע לטובת יהודי אתיופיה**,
ולא רק זאת, גופים יהודים מאירופה ואמריקה נצטוו שלא לעודד את היהודים לבוא
לישראל. באותה תקופה, אתיופיה הייתה עבור ישראל קרקע לפעילות ביטחונית,
בדיוק כמו היום.</span>

<span dir="rtl">בנוסף. מכיוון שאין שום מחקר שנעשה על יהודי אתיופיה טרם
העלייה לישראל, חוץ מערמות מחקרים על "מוצא הקבוצה", הם הכריזו שהאתיופים
הם כלשונם – "עליית מצוקה" – והמדינה הגיעה בדיוק בזמן כדי לגאול את
האתיופים.</span>

**<span dir="rtl">נעשה הכל על מנת להתעלם מהמציאות: שהמדינה מעולם לא רצתה
אתיופים, היא מעולם לא העלתה על דעתה שיש בכלל שחורים יהודים, ולא רק זאת,
כאשר האתיופים כבר הגיעו לסודן ברגל, מיוזמתם. נשלחו "גורמים מסוימים" (על
פי מקורות זרים) כדי לטרפד את הרעה הגדולה הזו – קרי שאתיופים יבואו
לארץ.</span>**

<span dir="rtl">אבל, למורת רוחם של הישראלים, האמריקאים ישבו להם על
הצוואר וכך המדינה החלה לפעול, וכמובן זה היה בצורה איטית, כי צריך לדעת
כיצד האתיופים יסתגלו לארץ, וזאת למרות שמאות מתו בסודן. כמובן, שלפני
שהעלו את האתיופים נחתמו תנאים לעלייתם (עם המפד"ל ) ועם האמריקאים,
שאמורים היו להביא את הכסף! כסף כדי לקלוט את האתיופים, כיוון ההנחה מראש
הייתה שהאתיופים יהפכו לבעיה. בעיה גדולה, כנראה, שנמשכת גם כיום.</span>

<span dir="rtl">בשל כל הסיבות הללו, בתוכנית אין כל אזכור כלשהו ליוזמה של
האתיופים לתחילת העלייה, הם מוצגים כפאסיביים, והמדינה היא האקטיבית. אבל
רבותיי, תחילת העלייה הייתה יוזמה אתיופית (ברוך טגניה ופרדה יזזאו). לא רק
זאת, יוזמה כזו כבר הייתה בשנת 1862, כאשר הנזיר אבא מהרי הוביל אחריו מאות
אנשים כדי לעלות לישראל. המסע אומנם נכשל ורבים נספו, אבל זו ללא ספק יוזמה
שמטרתה עלייה לישראל. המעניין הוא שהיוזמה הזו הייתה הרבה קודם ליוזמת
אבותיהם של כותבי התוכנית ושל אותם היסטוריונים שרואים ביהודי אתיופיה
נוצרים, והרבה קודם לזמן אבותיהם של האנתרופולוגים שמתעקשים שהאתיופים
צריכים טיפוח. היוזמה רבותיי, הייתה הרבה לפני הציונות, שעתה מעצבים את
הדור הצעיר לאורה תוך סירוס סיפורים אחרים.</span>

**<span dir="rtl">נשאלת השאלה, אם המדינה רצתה להביא את האתיופים תמיד,
מדוע "פעולות ההצלה" לא התרחשו בשנות ה-60? לא היו אז מטוסים? הטענה שזה לא
התרחש בגלל שהשליטים האתיופים לא שיחררו את יהודי אתיופיה היא שקר
וכזב.</span>**

<span dir="rtl">אז את מי משרתת תוכנית הלימודים החדשה בנושא האתיופים
שיזמו פטרוני החינוך בישראל? מסתבר שהיא משרתת את המדינה ומעצבי אתוס
הציונות ובשמו הם מבטלים את האתיופים בישראל, באותה שיטה ממש שהחוקרים
ויועצי אחיתופל אחרים נוהגים מזה עשרות שנים.  </span>

<span dir="rtl">......</span>

<span dir="rtl">......</span>

<span dir="rtl">לכן,  דמותו של אבא מהרי והיוזמה הקדמונית לעלות לישראל
הושמטה ברגל גסה לטובת "קול אחר". אז נניח שיוזמי התוכנית לא הרחיקו לראות
עד שנות ה-60 של המאה 19, כי הם בחרו לעסוק במאה ה-20, אבל גם כאן הם
העדיפו "קול אחר" על פני קולו של עמנואל תאמרת, שכשמו כן היה – אישיות
יוצאת מגדר הרגיל, מחונן, שהכיר את תרבות המערב, לא פחות מ"אבי הפלאשים",
יעקב פיטלוביץ. עמנואל תאמרת, שרכש את השכלתו באירופה מכונה גם בתואר פרופ'
וזאת על אף שלא היה כזה, אך זו עדות להשכלה הרבה שרכש ברחבי אירופה. מכאן,
שפרופ' תאמרת מסמל את האינטליגנציה שהתפתחה בראשית המאה ה-20
באתיופיה.</span>

<span dir="rtl">"הקול האחר" של משרד החינוך שכח עוד אישים מאותה
אינטליגנציה. למשל, אבא יונה בוגלה שאף הוא יצא להתחנך מחוץ לאתיופיה ושהה
מספר שנים בירושלים. אבא יונה היה דוברה של קהילת ביתא ישראל בדורות
האחרונים שלפני העלייה, והיה פעיל מרכזי לחיבור ביתא ישראל עם המערב ועם
מדינת ישראל.</span>

<span dir="rtl">זה מפתיע שדמות כל כך חשובה פתאום נעלמה כלא הייתה. לא
נותר למשכיל הקורא את תוכנית משרד החינוך מלשאול: מדוע אישים כה חשובים
בהיסטוריה של יהדות אתיופיה לא נכללו בתוכנית הלימודים על היסטוריית העלייה
שלה?</span>

<span dir="rtl">אז נניח שההיסטוריה של פרופ' תאמרת עמנואל היא נקודת הזמן
רחוקה עבור ה"היסטוריון" שיושב במשרד החינוך, אבל מדוע לא להכיל את אבא
יונה בוגלה? הוא הרי עלה לישראל? הרי הוא קבור בירושלים, בקרבת גדולי
האומה?</span>

<span dir="rtl">"הקול האחר" של משרד החינוך גם העלים ברגל גסה את סיפורו
של ממהיר (מחנך) פֶרֶדֶה יזזאו. פרדה יזזאו ז"ל, שהיה ידוע באתיופיה כתלמיד
ומורה מחונן, היה הראשון לפרוץ את הדרך מסודן ולהביא לתחילתה של העלייה.
בשל זאת,  פרדה יזזאו ידוע בקרב הזקנים בשם "משה הקטן", בעקבות התואר
שהעניק לו אבא יסחק יאסו, המנהיג הרוחני של יהדות תגראי. הפעולות שלו בסודן
עדיין לא ידועות לציבור, אבל האתיופים בישראל יודעים היטב את חלקו הגדול.
הוא ישן על עצים, סבל מקור ומצמא ומתת תזונה, ישן בפחי זבל ועונה בידי
כוחות הביטחון של סודן ולאחר מכן מולט משם.</span>

<span dir="rtl">אבל פרדה מת ואיתו ההיסטוריה. ומי פתאום הפכו לגיבורים
ועושים מסעות "כאילו" בעקבותיו? אלה שאוהבים לדבר ולספר כיצד הם הצילו את
האתיופים מסודן ואיך הם הקריבו עבורה את חייהם. ללא התושייה של פרדה יזזאו
וללא היכולות שלו בהישרדות, כנראה שלא הייתה עלייה. את פרדה וייתר הפעילים
בסודן צריך להנציח ולדאוג שמעשיהם ייזכרו.</span>

<span dir="rtl">לממהיר פרדה, היה חשוב רק דבר אחד: שנדע לספר את הסיפור
לילדים והנכדים שלנו. והוא אמר בעצמו: ההיסטוריה לא שלי לבד, היא של
כולם.</span>

<span dir="rtl">אבל באופן מוזר, משרד החינוך המציא לנו היסטוריה מסולפת
שבזה לנושא, וצער וקושי והגבורה של אותם יהודים ששרדו ונשאו בנפשם ובגופם
צלקות מוגדרים בארץ באופן רשמי כבעיה.  </span>

<span dir="rtl">....</span>

<span dir="rtl">מכאן ש"הקול האחר" בתוכנית משרד החינוך הוא קולו של השקר
הגדול, התרמית הגדולה , קרי השימוש באתיופים ובהיסטוריה שלהם כמטבע עובר
לסוחר – בדיוק כפי שעושים חוקרי יהדות אתיופיה ב 100 השנים
האחרונות.</span>

<span dir="rtl">הפתרון הוא לתעד את התרבות וההיסטוריה מחדש ולהפסיק לשמש
עכברי מעבדה לחוקרים ותוכניות שנפתחות כפטריות אחר הגשם, מתוך "כוונות
טובות", אבל מובילות לשום-מקום!</span>
