<span dir="rtl"><u>השורה השניה – אלעזר הקליר</u></span>

<span dir="rtl">אלעזר הקליר הוא ראש וראשון לפייטני האלף הראשון לספירה.
עוד לפני גילויי הגניזה הקהירית היו ידועים כמאתיים פיוטים שלו, ואחרי
גילוי הגניזה עוד כמספר הזה.</span>

<span dir="rtl">פיוטיו נכנסו לסידורים מאז ראשיתם, כמעט, ונותרו עד היום
בעיקר בסידור האשכנזי, האיטלקי, ופחות בסידורים הספרדיים.</span>

<span dir="rtl">מבחינה זו הוא מהשורה הראשונה.</span>

<span dir="rtl">אבל, עד לאחרונה לא היה ידוע דבר על מקום מגוריו, ועל
זמנו. ועד היום לא ידוע דבר על תולדות חייו.</span>

<span dir="rtl">כדי להציק יותר בחידתו, הפייטן חותם לפעמים את פיוטו (על
ידי אקרוסטיכון):</span>

<span dir="rtl">**אלעזר ביריבי הקילירי מקרית ספר**.</span>

<span dir="rtl">מה שידוע היום, כמו מה שהיה ידוע תמיד, הוא רק מה שכתוב
בפיוטים שלו.</span>

<span dir="rtl">אך היום יש יותר פיוטים, ובעיקר יש יותר מחקר.</span>

<span dir="rtl">וכך נכתב ב"אנציקלופדיה היהודית" ברשת:</span>

**<span dir="rtl">פרשת הקלירי, שהיא פרשה סתומה בתולדות ספרותנו, עניינה
את ראשי החוקרים בחכמת ישראל, כגון שלמה יהודה רפאפורט (שי"ר), שמואל דוד
לוצאטו (שד"ל), יום טוב ליפמן צונץ ואחרים, והתווכחו עליה הרבה ובכישרון
רב</span>.  
<span dir="rtl">השפעתו של רבי אלעזר ניכרת ביותר בפיוט האיטלקי, הצרפתי
והאשכנזי, ופיוטיו שימשו ייסוד ופינה לפיוטיהם. ואמנם הפייטנים הקדומים,
רובם ככולם, נשכחו, הם ופיוטיהם, ורק גילוי הגניזה השיבם לתחייה, אבל
הקלירי ופיוטיו לא נשכחו עד היום הזה</span>.**

<span dir="rtl">ותיאור כל חילוקי דעות על הדמות המיסתורית הזאת נמצא
אצל</span>

<span dir="rtl"><u>אהרון מירסקי, ראשית הפיוט, עיונים ל"ד, תשכ"ה
(1965)</u></span>

<https://www.daat.ac.il/daat/sifrut/maamarim/reshit8-2.htm>

<span dir="rtl">ר' אלעזר הקליר היה ידוע כל הימים, ואף פיוטיו היו
מפורסמים כמעט בכל תפוצות ישראל. ידעו אותם בספרד, אך בייחוד היה ר' אלעזר
הקליר מפורסם בתפוצותיהם של היהודים האשכנזים, שפיוטיו נכללו בתוך
מחזוריהם. ואף-על-פי שהיה שמו ידוע, תולדותיו לא היו ידועים</span>.  
  
<span dir="rtl">נחלקו הדעות הרבה בעניין זמנו של ר' אלעזר הקליר; יש
המקדימים אותו ויש המאחרים אותו, וההפרש שבין הזמן המוקדם ביותר לזמן
המאוחר ביותר הוא לא פחות מאשר אלף שנים! הרשב"א (בן המאה הי"ג, תשובות סי'
תמ"ט) היה סבור בר' אלעזר זה שהוא התנא ר' אלעזר בן ערך, שהיה בראשיתה של
המאה השניה, התוספות במסכת חגיגה דף י"ג ע"א, אמרו עליו שהוא התנא ר' אלעזר
בר' שמעון, שהיה בסופה של המאה השנייה. בתקופה החדשה היו סבורים אחרת על
זמנו של ר' אלעזר הקליר.</span>

<span dir="rtl">גרץ היה סבור, שהוא לא היה מאוחר לשנת 800.
לדעת שי"ר (שלמה יהודה רפאפורט) היה ר' אלעזר הקליר בסוף המאה העשירית,
היידנהיים שהיה לפניהם, קבע את זמנו למאה האחת-עשרה - הרי לפנינו לוח זמנים
ארוך, מסוף המאה הראשונה עד המאה האחת-עשרה, היינו אלף שנים.</span>

<span dir="rtl">היום סבורים החוקרים, שר' אלעזר הקליר היה לא מאוחר מן
המאה השישית או מראשית המאה השביעית, כלומר שהיה בוודאי קודם שכבשו הערבים
את ארץ ישראל בשנת 635. ומה הטעם לדעה זו, שכן מצאנו בפיוטיו, שהוא קובל רק
על הצרות ש"אדום" מצֵרים לישראל, ו"אדום" הוא כנוי למלכות הנוצרים, אבל אין
הוא קובל על "ישמעאל", כלומר על מלכות הערבים</span>.  
  
<span dir="rtl">אף בדבר מקומו של ר' אלעזר הקליר הדעות חלוקות הרבה זו
מזו; הקדמונים, שהיו סבורים בו שהוא תנא, ממילא קבעו על ידי כך את מקומו
בארץ ישראל. בתקופת חכמת ישראל ניטשה מחלוקת על עניין זה. שד"ל היה סבור
שהיה בן בבל, ולדעת שי"ר היה בן אירופה, וישב בדרומה של איטליה, ואילו על
דעת צונץ היה בן יוון, בזמננו סוברים בעניין זה, שהיה בן-ארץ ישראל, כדעתם
של הקדמונים</span>.

<table>
<colgroup>
<col style="width: 100%" />
</colgroup>
<tbody>
<tr>
<td><p><span dir="rtl">עוד יש שתי מלים בכתובת של שמו, שאף הן אינן
מפורשות כל צרכן, ואלו הן: "מקרית-ספר". אמנם, מצינו במקרא עיר בארץ-ישראל
הקרויה בשם "קרית-ספר", אבל כלום אפשר שזוהי אותה עיר? והרי כבר בימי יהושע
חדלו לקרוא לה בשם קרית-ספר, כמו שנאמר בספר יהושע ט"ו, ט"ו: ושם דביר
לפנים קרית-ספר. על כורחנו אין "קרית ספר" אלא כנוי לאחד המקומות. איזהו
אותו מקום? שד"ל היה סבור ש"קרית ספר" הוא הכינוי העברי לעיר סיפרא שבבבל.
עתה שסבורים ברבי אלעזר הקליר שהיה בן ארץ-ישראל, משערים ש"קרית ספר" הוא
כנוי לטבריה, שהייתה אותה תקופה עיר של חכמים וסופרים, ור' אלעזר הקליר היה
בן-טבריה</span>.<br />
<br />
<span dir="rtl">הדעות החלוקות זו מזו והרחוקות זו מזו על תולדותיו של ר"א
הקליר, שאין שום דבר מוסבר לא זמנו ולא מקומו ואף לא שמו, ערפל זה הפרוש
עליו עושה אותו תמוה ומופלא בעינינו, וכך היה בעיני הדורות
הקודמים</span>.<br />
<span dir="rtl">........</span><br />
<span dir="rtl">אבל לא רק על תולדותיו רבה המחלוקת, אלא גם בהערכת פיוטיו
נחלקו הדעות הרבה, מן הקצה אל הקצה.</span></p>
<p><span dir="rtl">על חילוקי הדעות "המקצועיים" נספר להלן.</span></p>
<p><span dir="rtl">אך היום מקובל על רוב החוקרים, אם לא על כולם, שרבי
אלעזר הקליר חי בארץ ישראל בסוף המאה השישית ובראשית המאה השביעית, עד מעט
לפני הכיבוש המוסלמי או מעט אחריו.</span></p>
<p><span dir="rtl">כותב על כך עזרא פליישר ב 1985:</span></p>
<p><span dir="rtl"><u>לפתרון שאלת זמנו ומקום פעילותו של ר' אלעזר בירבי
קיליר</u></span></p>
<p><span dir="rtl"><u>מאת עזרא פליישר. תרביץ 1985.</u></span></p>
<p><a
href="file:///C:\Users\User\Downloads\Ezra_Fleischer_Solving_the_Qiliri_Riddle.pdf">Ezra_Fleischer_Solving_the_Qiliri_Riddle.pdf</a></p>
<p><span dir="rtl">עזרא פליישר מתחיל את מאמרו, בטענה, שבפיוט שנדפס
במאמר, שקטעיו נמצאו בגניזה הקהירית, ניתן לזהות בדיוק רב את זמנו ואת
מקומו של אלעזר הקלירי.</span></p>
<p><span dir="rtl">לשם כך, יש לספר משהו על ההיסטוריה של ארץ ישראל בראשית
המאה השביעית, אירוע שפחות מסופר היום, מפני שבשנת 634 נכבשה הארץ על ידי
הערבים, ולכן מקובל שעד אותה שנה הייתה בשלטון ביזנץ הנוצרית, ולאחריה
בשלטון מוסלמי עד מסעי הצלב.</span></p>
<p><span dir="rtl">אלא שעד הכיבוש הערבי נאבקו ביניהן שתי אימפריות שלא
חזו את סופן המתקרב:</span></p>
<p><span dir="rtl">האימפריה הפרסית הסאסאנית, והאימפריה הביזנטית
הנוצרית.</span></p>
<p><span dir="rtl">היהודים סבלו קשות מהנוצרים במשך שנים רבות, ולכן הם
מצטרפים באופן פעיל לעזרת ח'וסרו השני מלך פרס במלחמתו נגד הביזנטים. הוא
הצליח במלחמתו, לפחות בארץ ישראל, וכבש את ירושלים בשנת 614. במקביל התרחש
מרד יהודי בהנהגת יהודי מטבריה, שסייע לפרסים. אחרי הכיבוש נתנו הפרסים
ליהודים לשלוט בירושלים במשך חמש שנים.</span></p>
<p><span dir="rtl">אך התקופה הטובה הזאת נמשכה 16 שנים בלבד, וב 630 כובש
המלך הביזנטי הרקליוס את ירושלים חזרה. יש גירסה שהיהודים הצטרפו אליו ברגע
האחרון, ויש גירסה שבכל זאת טבח בהם, וכאן מתחילה ירידה בישוב היהודי בארץ.
כך או כך, תוך שנים ספורות נכבשה הארץ על ידי הערבים.</span></p>
<p><span dir="rtl">הפיוט שאותו מנתח עזרא פליישר הוא ארוך מאוד, ומקוטע
מאוד (נמצא בחתיכות).</span></p>
<p><span dir="rtl">ובמאמר הארוך, הוא מוכיח תחילה שהפיוט הוא של אלעזר
הקליר, בהשוואה עם פיוטים אחרים שלו. בנוסף הוא מוכיח שהכינוי "אשור"
מתכוון לפרס, ומייחס את הקטע הבא (ועוד קטעים) לאירוע ההיסטורי המסופר
לעיל:</span></p>
<p><span dir="rtl">ואשור יבוא עליה</span></p>
<p><span dir="rtl">ויטע אפדנו בגבוליה</span></p>
<p><span dir="rtl">....ל אהלבי</span></p>
<p><span dir="rtl">ויבושו כל פליליה</span></p>
<p><span dir="rtl">ויחפרו כל אליליה</span></p>
<p><span dir="rtl">.... משכיליה</span></p>
<p><span dir="rtl">ועד תהום קיו תוהו יאפיליה.</span></p>
<p><span dir="rtl">(הנקודות הן קרעים בדפים שנמצאו בגניזה)</span></p>
<p><span dir="rtl">וכן הקטע הבא:</span></p>
<p><span dir="rtl">וירגעו מעט אנשי קדש</span></p>
<p><span dir="rtl">כי ירשֵם אשור ליסד מקדש קדש</span></p>
<p><span dir="rtl">ויבנו שם מזבח קדש</span></p>
<p><span dir="rtl">ויעלו בו זבחי קדש</span></p>
<p><span dir="rtl">ולא יספיקו לכונן הקדש</span></p>
<p><span dir="rtl">שעדין לא יצא חוטר מגזע קדש</span></p>
<p><span dir="rtl">המאמר "כבד" ביותר, ולא ניכנס לפרטיו (המעוניינים
ישתמשו בכתובת לעיל), אך הוא מראה כיצד המחקר מנסה להתחקות אחרי ביוגרפיה
של כותב רק על פי כתביו.</span></p>
<p><span dir="rtl">ועל פי מאמר זה ומאמרים דומים, מוסכם היום על החוקרים,
כאמור, שאלעזר הקליר הוא פייטן ישראלי שחי סביב שנת 600 לספירה, וייתכן אף
שחי בזמן הכיבוש המוסלמי.</span></p>
<p><span dir="rtl">ולפני שניווכח שגם על טיב פיוטיו יש ויכוח, נתייחס
לפיוטים בכלל (וגם עליהם יש ויכוח, אם הם ראויים להיות חלק
מהתפילה).</span></p>
<p><span dir="rtl">הפיוטים נוצרים במאות הראשונות לספירה, כתחליף לתפילה
עצמה. מרכז התפילה היה, וכך עד היום, תפילת שמונה עשרה, הכוללת שמונה עשרה
ברכות (למעשה תשע עשרה). בגלל התעקשות מאוחרת על הנוסח, נשמר נוסח התפילה,
והפיוטים רק נוספו אליה, במה שנקרא חזרת הש"ץ.</span></p>
<p><span dir="rtl">סוגים שונים של פיוטים קיימים.</span></p>
<p><span dir="rtl">"הקרובה" היא שם לפיוטים המחליפים או צמודים לתפילת
שמונה עשרה ובה התמקדו פייטני ארץ ישראל בתקופת האמוראים (בין חתימת המשנה
לתקופה המוסלמית).</span></p>
<p><span dir="rtl">הואיל והברכה השלישית בשמונה עשרה נקראת "קדוּשה", הרי
ה"קרובות" שנכתבו לברכות עד אליה, נקראות "קדושתא".</span></p>
<p><span dir="rtl">ובכך נסתפק.</span></p>
<p><span dir="rtl">היו חכמים, שהתנגדו לפיוטים בכלל.</span></p>
<p><span dir="rtl"><u>יהודה אלחריזי (ספרד, נפטר 1225)</u></span></p>
<p>"<span dir="rtl">הלא זאת רעה חולה וחטאה גדולה, כי לא נשאר לנו כי אם
התפילה. ואנחנו בה מתרשלים ואותה מבטלים בעבור שירי הבלים</span>."</p>
<p><span dir="rtl"><u>רבנו בחיי אבן פקודה (ספרד, נפטר
1120)</u></span></p>
<p>"<span dir="rtl">וכן נאמר בכל מי שמתכון בתפלתו, מהמתפללים בצבור ובעלי
החזון בפיוטיהם החדשים, למצא חן בעיני בני האדם מבלעדי האל יתברך - שאינה
מקובלת אצל הבורא</span>."</p>
<p><u><span dir="rtl">פרי חדש על או"ח סימן קיב</span> <span
dir="rtl">(הרב חזקיה דה סילווה, נפטר 1695 ירושלים)</span></u></p>
<p><span dir="rtl">(ב) והאידנא בעוה"ר מאבדים הזמן בפיוטים ומסיבת אריכות'
מפסיקין ומדברין כל א' וא' עד מקום שידו יד כהה וענייה מגעת. ולמה אנו
מתחסדים על רז"ל בעלי התלמוד, ולא נקח מוסר השכל מהם, דאמרי' בברכות דגברא
בר חיובא הוא להתפלל י"ח שלימות אלא דרבנן לא אטרחוהו משום כבוד שבת....
[מתייחס לכך שבשבת אומרים רק שבע ברכות במקום שמונה עשרה] .....</span></p>
<p><span dir="rtl">... וכל זה גורם האריכ' הפיוטים וכדתנן עבירה גוררת
עבירה, ואי <strong>ר"א הקליר ייסד פיוטים לדורו וכיוצא בו ייסד' לא לדורות
הבאים אחריו,</strong> שמתקלקלים והולכים...</span></p>
<p><span dir="rtl">אבל אחרים רואים בפיוטים כתוספת חיובית
לתפילות.</span></p>
<p><span dir="rtl"><u>רש"י ממליץ:</u></span></p>
<p><span dir="rtl">שהרי משה תקן לישראל שיהו שואלין ודורשין בענייני שבת
ויו"ט וע"כ יסדו מענייני יו"ט אזהרות דחג השבועות וענייני מתן תורה, ולא
הוצרכו לדרוש, <strong>והעמידו פיוט במקום מדרש,</strong> ואין לחוש משום
טורח הצבור, כי כן ר' יוחנן וריש לקיש היו מעיינים בספרי דאגדתא
בשבת</span>.</p>
<p><span dir="rtl"><u>וכן אלעזר פלעקלס (פראג, 1793) כותב:</u></span></p>
<p><span dir="rtl">אם הראשונים בני האלהים בעלי האסופות רש"י ותוס'
והרמב"ן והרשב"א ויתר גדולים אשר בארץ החיים אהבו וחבבו דברי הפייטנים,
וחיבה יתירה נודעת להם שהיו בקיאים בהם וקבעו דבריהם כדרבונות וכמסמרות
נטועים, אנו כבני חמורים אין אתנו יודע עד מה איך להעלות על הדעת בעבור
דקדוקי סופרים דקדוקי עניות, ובשביל קנאת סופרים שלא הרבה חכמה להאביד דברי
חכמה וכו'. <strong>לכן חלילה לשום אחד מישראל לבטל הפיוטים בעיר ועיר
מדינה ומדינה כמנהגן וכו</strong></span><strong>'<span
dir="rtl">.</span></strong></p>
<p><span dir="rtl">ובין כך, הפיוטים חדרו לכל הסידורים והמחזורים, והולכים
ונכתבים עד ימינו.</span></p>
<p><span dir="rtl"><u>ואשר לאלעזר הקליר עצמו:</u></span></p>
<p><span dir="rtl">ר' צדקיה בר אברהם הרופא (איטליה, נפטר 1280) כתב בספרו
"שבלי הלקט" על ר"א הקליר בזה הלשון</span>:</p>
<p><span dir="rtl">שמעתי מא"מ ששמע מרבותיו גאוני לותי"ר, שכשפייט ר'
אלעזר "וחיות אשר הנה מרובעות" (קדושה למוסף של ר"ה) ליהטה אש
סביביו</span>" -</p>
<p><span dir="rtl">כלומר, הוא עצמו כבר נעשה קדוש...</span></p>
<p><span dir="rtl"><u>רש"י משתמש בו אפילו בפירושו</u></span></p>
<p><u><span dir="rtl">רש"י על בראשית פרק ל פסוק כב</span></u></p>
<p><span dir="rtl">(כב) ויזכר אלהים את רחל - (ב"ר) זכר לה שמסרה סימניה
לאחותה, ושהיתה מצירה שלא תעלה בגורלו של עשו, שמא יגרשנה יעקב לפי שאין לה
בנים. ואף עשו הרשע כך עלה בלבו כששמע שאין לה בנים. הוא שייסד
הפייט:</span></p>
<p><strong><span dir="rtl">האדמון כבט שלא חלה</span></strong></p>
<p><strong><span dir="rtl">צבה לקחתה לו ונתבהלה:</span><br />
</strong><span dir="rtl">האדמון=עשיו, צבה=קיווה או רצה, והשאר, הוא,
כנראה הבין....</span></p>
<p><span dir="rtl"><u>וכן שוב אלעזר פלעקלס</u></span></p>
<p><span dir="rtl"><u>שו"ת תשובה מאהבה חלק א סימן א (אלעזר פלעקלס, פראג,
1793)</u></span></p>
<p><span dir="rtl">אתה תלמידי האהוב וחביב עלי דע לא על המלגלג אני כועס
אלא על המברך את המלגלג אני כועס. כי מי שיש לו עינים לראות ואזנים לשמוע,
עיניו תראינה ובלבבו יבין שכל דברי הקליר מלאים זיו החכמה ומפיקים נוגה
התבונה וברוח פיו אגדות ומדרשות סתומות ומפורשות. את הכל יפה עשה בעתו. עת
לדבר ועת לחשות. ומה שכל דבריו מלאים אגדות וחוד חידות הן הן גבורותיו הן
הן נוראותיו....</span></p>
<p><span dir="rtl">(אז מה אם לא תמיד מבינים אותו...) </span></p></td>
</tr>
</tbody>
</table>

|     |
|-----|

<u><span dir="rtl">ר' חיים ויטל מעיד על רבו, האר"י הקדוש, כך</span>:
<span dir="rtl">(שער הכוונות, "דרושי עלינו לשבח)</span></u>

<span dir="rtl">ועתה אכתוב נוסח התפילה שקבלתי ממורי ז"ל. ובראשונה אכתוב
עניין אחד שאמר לי מורי ז"ל \[=האר"י\] בעניין הפזמונים והפיוטים שתקנו
האחרונים. דע כי מורז"ל לא היה אומר שום פזמון ושום פיוט ובקשה מאלו שסדרו
האחרונים, כגון ר' שלמה אבן גבירול וכיוצא, לפי שאלו האחרונים לא ידעו דרכי
הקבלה …</span>

<span dir="rtl">אבל היה אומר התפילות והבקשות והפזמונים שתקנו הראשונים
כמו תפילת רבי עקיבא ע"ה ותפילת ר"א בן ערך ותפילת ר' נחוניה בן הקנה **וכן
היה אומר כל הפיוטים והפזמונים שתיקן ר"א הקליר**</span>**…**

<span dir="rtl">לעומת זה, אברהם אבן עזרא (ספרד, נפטר 1164) כמבקר
"ספרותי" מעסיקה אותו לשון הפיוטים והוא מבקר קשות את אלעזר הקליר.</span>

<u><span dir="rtl">אבן עזרא על קהלת פרק ה פסוק א</span></u>

<span dir="rtl">חייב אדם שיתפלל שישמור פתחי פיו ויחשוב בלבו שהוא עומד
לפני מלך, בידו להחיות ולהמית. על כן אסור שיתפלל אדם ויכניס בתוך תפלתו
פיוטין לא ידע עיקר פירושם ולא יסמוך על המחבר ...</span>

<span dir="rtl">וכלל אומַר יש בפיוטי רבי אליעזר הקליר מ"כ \[מנוחת
כבודו\], ארבעה דברים קשים, הדבר האחד כי רובי פיוטיו חידות ומשלים, ואזכיר
מפיוטיו אחד והוא,</span>

<span dir="rtl">ליראי יקפיל, וחדשים יכפיל, ליום זה פור הפיל, ומציון
ימלוך, ......</span>

<span dir="rtl">.....</span>

<span dir="rtl">ולמה לא נלמד משלמה שלא היה חכם אחריו כמוהו והנה תפלתו
שהתפלל מודעת, וכל יודע לשון הקדש יבין אותה, ואיננה חידות ומשלים, וכן
תפלתו של דניאל ...</span>

<span dir="rtl">והדבר השני שפיוטיו מעורבים בלשון תלמוד \[ארמית\]. וידוע
כי יש כמה לשונות בתלמוד ואינמו לשון הקדש. וכן אמרו לשון מקרא לחוד ולשון
תלמוד לחוד. ומי הביאנו בצרה הזאת להתפלל בלשונות נכריות ....</span>

<span dir="rtl">ולמה לא נלמד מן התפלה הקבועה שהיא כלה דברי צחות בלשון
הקדש ולמה נתפלל בלשון מדי ופרס ואדום וישמעאל. \[ואמנם משוררי ספרד כתבו
בלשון מקרא\]</span>

<span dir="rtl">והדבר השלישי אפילו המלות שהם בלשון הקדש יש בהם טעיות
גדולות, כמו אנסיכה מלכי לפניו, והנמצא מזה הענין ואני נסכתי מלכי והוא מן
הבנין הקל ....</span>

<span dir="rtl">וכו' וכו'</span>

<span dir="rtl">אין ספק שהוא צודק, שהקליר, והפייטנים של תקופתו, יצרו
לעצמם עברית מעורבת ארמית ועם דקדוק משלהם, וחלק מפיוטיהם קשה מאוד להבנה
או לא ניתן להבנה בכלל.</span>

<span dir="rtl">ואנחנו חוזרים לאהרון מירסקי</span>

<span dir="rtl"><u>אהרון מירסקי, ראשית הפיוט, עיונים ל"ד, תשכ"ה
(1965)</u></span>

<https://www.daat.ac.il/daat/sifrut/maamarim/reshit8-2.htm>

<span dir="rtl">הלשון של המשנה והמדרש, שהיא לשון פרוזה מובהקת, לא היה בה
כדי למלא את צרכיו המרובים של הפיוט, ... ועמדו הפייטנים בפני בעיה חמורה
מאד: לשון המקרא יפה לפיוט, אבל אינה יפה לתוכן המדרשי והאגדי; לשון המדרש
יפה לתוכן המדרשי והאגדי אבל אינה יפה לצורת הפיוט - זו הייתה
הבעיה</span>.  
  
<span dir="rtl">וכיצד פתרו הפייטנים את הבעיה? פתרונם היה מקורי
ביותר</span>.  
<span dir="rtl">....</span>

<span dir="rtl">עמדו אף הם וחידשו הרבה צורות לשון והרבה משקלים. דרך משל,
כל הפעלים החסרים והנחים \[כאלה שבשורש יש אות ה', י'\] ראו אותם כאילו היו
בעלי שתי אותיות, כגון: עץ-יעץ; צק-יצק, רד-ירד: סע-נסע, קח-לקח; בט-הביט;
חז-חזה</span>.  
<span dir="rtl">................</span>  
<span dir="rtl">ממלות יחס גזרו פעלים, כגון: טָרַם - מן טֶרֶם; תִּחֵת - מן תַּחַת
(בהוראות שם תחת משהו); הַמְאֵד - מן מְאד: בַּלְעֵד - מן בִּלְעֲדֵי</span>.  
<span dir="rtl">.....................</span>  
<span dir="rtl">גזרו פעלים משמות, כגון: שַלְהֵב - מן שלהבת; לִתְשׁור - מן
תשורה; לִתְנוב - מן תנובה</span>.  
  
<span dir="rtl">גזרו משקלים חדשים לשמות, כגון: אֶרֶשׁ - מן ארשת; סֶגֶל - מן
סגולה</span>.  
<span dir="rtl">.............</span>  
<span dir="rtl">על ידי כך הגדילו בשיעור רב מאד את אוצר המלים שלהם .....
וזה נקרא הסגנון הקלירי.</span>

<span dir="rtl">וכך, חלק מפיוטי אלעזר הקליר, קלים להבנה, וחלק גם פרשנים
מומחים מתקשים בהם.</span>

<span dir="rtl">הנה קינות לתשעה באב, שפה קלה.</span>

<img src="ג. השורה השניה - אלעזר הקליר/media/image1.gif"
style="width:3.96875in;height:4.86733in" />

<span dir="rtl">וכמעט הכל מובן, לפחות למי שיודע שעם ישראל הוא גם "בת
ציון" שאביה הוא אלוהים.</span>

<span dir="rtl">בפיוט ליום הכיפורים, הבא, כבר יש כמה קשיים...</span>

<span dir="rtl">תַּמָּה אֲשֶׁר לָךְ מַמְלֶכֶת</span>

<span dir="rtl">שַׁוְעָה אֱזוֹן בְּיוֹם אָסוּר בִּמְלֶאכֶת</span>

<span dir="rtl">רוֹחֶשֶׁת בְּדָת מֵעוֹלָם נִסֶּכֶת</span>

<span dir="rtl">קוֹוָה לִסְלִיחָתָךְ וְעָלֶיךָ נִסְמֶכֶת</span>

<span dir="rtl">צוֹם אֶבְחָרֵיהוּ בּוֹ מִתְחַנֶּכֶת</span>

<span dir="rtl">פּוֹעַל חֲפָצֶיהָ חוֹסֶכֶת</span>

<span dir="rtl">עֵרֶךְ תַּחֲנוּנִים לְפָנֶיךָ עוֹרֶכֶת</span>

<span dir="rtl">שְׂמֵחָה וּבְחִפּוּי רֶגֶל מְהַלֶּכֶת</span>

<span dir="rtl">נְכוֹנָה לָךְ וּשְׁמָךְ מְבָרֶכֶת</span>

<span dir="rtl">מַעַלְלֵי שְׁטָרֶיהָ בִּדְבָרִים חוֹתֶכֶת</span>

<span dir="rtl">לְקַיֵּם עָשׂוֹר עַצְמָהּ מְחַנֶּכֶת</span>

<span dir="rtl">......</span>

<span dir="rtl"><u>והנה "קדושתא" לחג השבועות (נבין אם נדע שהגיבור הוא
משה רבנו...)</u></span>

<span dir="rtl">וַיֵּרֶד / אֲבִי סוֹכֹה מֻקְרָן עוֹר פָּנִים</span>

<span dir="rtl">מֵרוּם חַגְוֵי מְעוֹנֵי שִׁנְאַנִּים</span>

<span dir="rtl">בְּחֶקֶק לְהוֹרוֹת חִידוֹתֶיהָ לַשּׁוֹשַׁנִּים</span>

<span dir="rtl">יְקָרָה הִיא מִפְּנִינִים</span>

<span dir="rtl">וְיְדַבֵּר / גֵּאֶה בְּקוֹל נַעֲמָה</span>

<span dir="rtl">וּמִקּוֹלוֹ חָלוּ אָדָם וּבְהֵמָה</span>

<span dir="rtl">דְּבָרוֹ יְפוֹצֵץ יְסוֹדֵי אֲדָמָה</span>

<span dir="rtl">תּוֹרַת יְיָ תְּמִימָה</span>

<span dir="rtl">.....</span>

<span dir="rtl">הבתים בהמשך, עוסקים בכל עשרת הדיברות.</span>

<span dir="rtl"><u>ולהלן "קרובה" לפורים שבה הוא חותם את שמו באותיות
הראשונות של הבתים</u></span>

<span dir="rtl">אבל קשה מאוד להבנה, אם בכלל...</span>

<span dir="rtl">**א**וֹתוֹ מְבַהֶלֶת</span>  
<span dir="rtl">חֲתוֹת לוֹ גַּחֶלֶת</span>  
<span dir="rtl">בְּמָנוֹת תּוֹחֶלֶת</span>  
<span dir="rtl">מֶנּוּ מַתְחָלֶת</span>  
  
<span dir="rtl">**לְ**אוֹגְדָיו הִבְאִיר</span>  
<span dir="rtl">אֵת אֲשֶׁר הִתְאִיר</span>  
<span dir="rtl">וְלַעַב בֶּן יָאִיר</span>  
<span dir="rtl">מְחוּגוֹ הִכְאִיר</span>  
  
<span dir="rtl">**עֶ**בְרָה נִמְלָא</span>  
<span dir="rtl">וְצָרָה הָמְלָא</span>  
<span dir="rtl">וּבוֹרְכָיו כַּשִּׂמְלָה</span>  
<span dir="rtl">זִמּוּהוּ מִלָּה</span>  
  
<span dir="rtl">**זָ**ם וְהֵכִין עֵץ</span>  
<span dir="rtl">תְּקוֹעַ הָג דָּת עֵץ</span>  
<span dir="rtl">תַּרְעֵלוֹת כְּהִוָּעֵץ</span>  
<span dir="rtl">וּתְשׁוּעָה בְּרֹב יוֹעֵץ</span>  
  
<span dir="rtl">**רֵ**ק כְּנֶחְשַּׁב כֹּמֶר</span>  
<span dir="rtl">וְהוּשַׁב לוֹ כְּיַמֵּר</span>  
<span dir="rtl">וְאֶל מֵנִיף עֹמֶר</span>  
<span dir="rtl">שָׁב וְחִנֵּן אֹמֶר</span>  
  
<span dir="rtl">**בֶּ**ן שִׁמְעִי בִּשַּׂר</span>  
<span dir="rtl">וְרֶכֶב לוֹ אָסַר</span>  
<span dir="rtl">כִּי הִכְרִיעַ אִסָּר</span>  
<span dir="rtl">מֵהוֹן מְעֻשָּׂר</span>  
  
<span dir="rtl">**יַ**חַד בֹּהַל שֵׁנִית</span>  
<span dir="rtl">לְסַעַד תָּכְנִית</span>  
<span dir="rtl">וְעָלְתָה תַעֲנִית</span>  
<span dir="rtl">וַתְּקַצֵּץ חֲנִית</span>  
  
<span dir="rtl">**רַ**עַל מֹר הִמְרִירוֹ</span>  
<span dir="rtl">וְחַרְבוֹן הֶאֱרִירוֹ</span>  
<span dir="rtl">וַהֲדַס הֶעֱרִירוֹ</span>  
<span dir="rtl">וְלַשַּׁחַת גְּרָרוֹ</span>  
  
<span dir="rtl">**בְּ**רוֹשׁ נֹעַר</span>  
<span dir="rtl">נַעֲצוּץ נִנְעַר</span>  
<span dir="rtl">וְכָל מְתָיו עִרְעַר</span>  
<span dir="rtl">וּפָן לְשֶׁוַע עַרְעָר</span>  
  
<span dir="rtl">**יְ**חוּמִים מֵאָה</span>  
<span dir="rtl">אֲשֶׁר יֶחֱמֶה טְמֵאָה</span>  
<span dir="rtl">סֹעֲרוּ לְקִמְעָה</span>  
<span dir="rtl">סְפוֹת רָוָה וּצְמֵאָה</span>  
  
<span dir="rtl">**ק**וֹעוּ וְנִשְׁחָתוּ</span>  
<span dir="rtl">וְעִם יוֹלְדָיו נֶאֱחָתוּ</span>  
<span dir="rtl">וּבְאָע חַד נוֹחָתוּ</span>  
<span dir="rtl">וְכָל מְצֵרִים חַתּוּ</span>  
  
<span dir="rtl">**לְ**רָם נִגְּנוּ זוּ</span>  
<span dir="rtl">בַּאֲשֶׁר חָזוּ</span>  
<span dir="rtl">וְעָלְצוּ וְעָלְזוּ</span>  
<span dir="rtl">וּבֹז לֹא בֹזּוּ</span>  
  
<span dir="rtl">**יַ**עַן בְּמִיר סְפָרִים</span>  
<span dir="rtl">דָּצוּ עֳפָרִים</span>  
<span dir="rtl">בְּפִלְכֵי כְפָרִים</span>  
<span dir="rtl">בִּמְשׂוֹשׂ פּוּרִים</span>  
  
<span dir="rtl">חזן</span>: <span dir="rtl">**רֶ**נֶן וּגְאֻלָּה</span>  
<span dir="rtl">רֶוַח וְהַצָּלָה</span>  
<span dir="rtl">רִנֲנָה סְגֻלָּה</span>  
<span dir="rtl">בִּקְרִיאַת מְגִלָּה</span>

<span dir="rtl">ואי אפשר לסיים לדבר על אלעזר הקליר, מבלי להזכיר את "קוצץ
בן קוצץ"...</span>

<span dir="rtl"><u>קטע ראשון מפיוט של אלעזר הקליר מתוך "קדושתא" לשבת
זכור שלפני פורים (ויקיפדיה)</u></span>

<span dir="rtl">**אָ**ץ קוֹצֵץ בֶּן קוֹצֵץ / קְצוּצַי לְקַצֵּץ</span>  
<span dir="rtl">בְּדִבּוּר מְפוֹצֵץ / רְצוּצַי לְרַצֵּץ</span>  
<span dir="rtl">**לֵ**ץ בְּבוֹא לְלוֹצֵץ / פֻּלַּץ וְנִתְלוֹצֵץ</span>  
<span dir="rtl">כְּעָץ מְחַצְּצִים לְחַצֵּץ / כְּנֵץ עַל צִפּוֹר לְנַצֵּץ</span>.

<span dir="rtl">ופירושם: אץ - מיהר; קוצץ בן קוצץ - המן העמלקי, (על
פי [ירושלמי](https://he.wikipedia.org/wiki/%D7%AA%D7%9C%D7%9E%D7%95%D7%93_%D7%99%D7%A8%D7%95%D7%A9%D7%9C%D7%9E%D7%99)</span> [<span dir="rtl">יבמות</span>](https://he.wikipedia.org/wiki/%D7%9E%D7%A1%D7%9B%D7%AA_%D7%99%D7%91%D7%9E%D7%95%D7%AA) <span dir="rtl">יג
עמוד ב); קצוצי - עם ישראל
ה[נימולים](https://he.wikipedia.org/wiki/%D7%91%D7%A8%D7%99%D7%AA_%D7%9E%D7%99%D7%9C%D7%94)</span>;
<span dir="rtl">לקצץ - להשמיד; בדיבור מפוצץ - בצו שהופץ; רצוצי לרצץ -
להרוג את עם ישראל; לץ בבוא ללוצץ - כשבא הרשע לעשות מעשי רשע; פולץ - אחזה
אותו פלצות; ונתלוצץ - נעשו לו מעשי רשע; כעץ - כאשר יעץ; מחצצים - עם
ישראל (על פי [ספר
שופטים](https://he.wikipedia.org/wiki/%D7%A1%D7%A4%D7%A8_%D7%A9%D7%95%D7%A4%D7%98%D7%99%D7%9D)</span> <span dir="rtl">ה',
י"א); לחצץ - להרוג, מלשון "חץ"; כנץ על ציפור לנצץ - כמו שנץ תוקף
ציפור</span>.

<span dir="rtl"><u>אנשי ההשכלה מלגלגים על סגנון זה. כך כותב מנדלי מוכר
ספרים:</u></span>

.<span dir="rtl">(מנדלי מוכר ספרים, ספר הקבצנים פרק ז)</span>

<span dir="rtl">'אץ קוצץ' הרי לשונו אף היא יפה, אבל בעלי 'אץ-קוצץ' יש
ויש עכשו בעולם, ואיך שלא יהיו מתאָצקוֹצצים – סוף סוף אפשר למצוא חידתם, אם
לא כולה, על כל פנים מקצתה, ואם כן מה רבותא של לשון זו? אין דבור חביב
ומרוצה ליהודים אלא זה, שלאו מוחו של אדם סובלו, כיון שאין מבינים אותו
ודאי עמוק עמוק הוא</span>..

<span dir="rtl">ואני הייתי מייחס, לפחות את השורה הראשונה, לעבודת תורנות
במטבח...</span>
