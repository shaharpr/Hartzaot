<span dir="rtl"><u>השורה השניה –ידעיה הפניני בדרשי</u></span>

<span dir="rtl">ידעיה בן אברהם בדרשי (בשמו גם "אנבוניט", כנראה שמו
מלידה, ובכינוי "הפניני" שהוא תואר למשורר בערבית דווקא) נולד בפרובנס ב
1270 ונפטר ב 1340 שם, ואולי בברצלונה.</span>

<span dir="rtl">מכאן שלא ידוע הרבה על תולדות חייו.</span>

<span dir="rtl">השם בדרשי מראה שנולד בעיר בדרש בצרפת.</span>

<span dir="rtl">היה רופא ופילוסוף, אבל בעיקר הוא ידוע לנו כמשורר. אולי,
פשוט, מפני שרבים מכתביו נשארו עד היום. הרי ההיסטוריה אינה בנויה מ"מה
שהיה", אלא ממה שבהווה יש לנו עדויות על מה שהיה.</span>

<span dir="rtl">גם כפילוסוף, לא היה יוצר, כנראה, אלא, על פי כתביו, מגן
נלהב על הרמב"ם, שנפטר שבעים שנה לפני לידתו. הרמב"ם היה אישיות בעלת השפעה
עצומה, שלמרות שנפטר בערך בשנת 1200, גם ב 1300 המשיך לעורר פולמוס,
ומחלוקת חריפה בין חכמי ישראל. מי יודע, אולי מחלוקת גדולה יותר מאשר
"הרפורמה"...</span>

<span dir="rtl">התיאור שתארתי כאן את ידעיה הפניני, מביא למאמר "חצי
עויין" משנת 1929, שנכתב על ידי ישראל חיים טביוב. המאמר נמצא בפרויקט בן
יהודה.</span>

<span dir="rtl">מצד אחד הוא כותב:</span>

<span dir="rtl">על אביו אברהם בדרשי שחינך את בנו ולימדו תורה וגם חכמות
ומדעים, וממשיך:</span>

<span dir="rtl">ובהיות ר' ידעיה בעל כשרונות מצוינים עשה חיל בתורה ובחכמה
ויהי לאחד מגדולי המשכילים בדורו. ביחוד היה לשם ולתהלה בדורותיו וגם עד
היום הזה בגלל סגנונו הנמלץ בשפת עבר, כי על כן נקרא בשם הכבוד
"המליץ".</span>

 <span dir="rtl">עוד בהיותו צעיר לימים נודע שמו בקהל רב, כי בעת ההיא
התלקח ריב גדול על אדות “התורה והפילוסופיא”, והגאון הגדול בדור ההוא ר'
שלמה אבן אדרת (הרשב"א) הטיל “חרם” על כל הלומדים חכמות ומדעים, ויחר הדבר
לר' ידעיה הצעיר אז לימים, ויכתוב אגרת ארוכה אל הרשב“א, להגן על משכילי
ישראל ולריב את ריב החכמה (וביחוד את ריב הרמב“ם ז”ל) מאת בוזיה ומנאציה. –
הבדרשי חבר ספרים רבים (מהם נדפסו ומהם עודם בכת"י), ויותר מכלם זכה לפרסום
גדול ספר המוסר שלו הנקרא בשם “בחינת עולם” אשר חברו בימי עלומיו. הס' הזה
(המכיל תוכחות על הבלי העולם ורעיונות על הנפש וסגולותיה ומעלתה על הגוף)
תורגם רומית, ספרדית, צרפתית ואשכנזית, וחכמים רבים כתבו עליו באורים
ופרושים. ואנחנו נביא בזה דוגמאות אחדות ממנו.</span>

<span dir="rtl">ומצד שני טביוב ממשיך:</span>

<span dir="rtl">– שם “המליץ” אשר נתן להבדרשי, יאֶה לו וראוי לו, כי באמת
גדול כחו “במליצות” ו”בשעשועי מלים“, אבל הוא מַלאה את הקורא בהמון שברי
הפסוקים (ומאמרי חז"ל) ובכובד מוסרו והתפלספותו ובחדודיו הדחוקים, שבהם
יביע את רעיונותיו שעפ”י רוב הם צנומים ודלים עד מאד. כי על כן ראוי יותר
לכנותו בשם **מוכיח פטפטן**</span>**.** <span dir="rtl">...</span>

<span dir="rtl">לא אנחנו נשפוט אם היה סופר-משורר מוצלח או מוכיח פטפטן,
אלא נציג קטעים אחדים מכתביו. (צריך תמיד להתחשב בכך שדורות שונים החיים
בתרבות שונה, מתייחסים אחרת ליצירות. אנחנו, בפרט, בדור חסר אורך רוח,
הדורש סיפוקים של מתח עלילה, וסובל מאורך לשון ועוד מליצות...).</span>

<span dir="rtl">ונתחיל בויכוח עם הרשב"א.</span>

<span dir="rtl">ר' שלמה בן אברהם אדרת, היה גדול חכמי ספרד בדורו (חי בין
1235 ו 1310). היה תלמידו של ר' יונה גירונדי, וגם של הרמב"ן.</span>

<span dir="rtl">התקופה הזאת של סוף ימי הבינים, היא תקופה סוערת למדי
ביהדות, שמרכזה בספרד ובפרובנס. מצד אחד נטייה של רבים לפילוסופיה (הזכרנו
כבר את ר' יוסף אבן כספי מאותה תקופה), בעיקר בפרובנס. מצד שני התפתחויות
משמעותיות בקבלה, וגם שם לחכמי פרובנס (אחרים) יש תפקיד משמעותי (רבי אברהם
בן דוד מפוסקייר, ר' יצחק סגי נהור, האחים יעקב ויצחק הכהן ועוד) אך היא
מתפתחת גם בקטלוניה וגם במרכז ספרד, שם מופיע ספר "הזוהר" ב 1280
בערך.</span>

<span dir="rtl">היהדות השורשית, המרכזית, המסורתית, היא כמובן יהדות
ההלכה. והרשב"א היה אחד מגדוליה. בכך קדמו לו הרי"ף בזמנו, הרמב"ם של "משנה
תורה" (לא "מורה נבוכים"),</span>

<span dir="rtl">בזמנו, הרא"ש, ואחריו כמובן "השולחן ערוך" של ר' יוסף קארו
ועוד ועוד.</span>

<span dir="rtl">חכמי ההלכה חששו מאוד מהפילוסופיה, ובעיקר מהרחבת האופקים
לספרות החכמה בלטינית ובערבית, שעלולים להביא לביקורת על ההלכה.</span>

<span dir="rtl">ר' יונה גירונדי, רבו של הרשב"א, היה מהתומכים בשריפת ספרי
הרמב"ם.</span>

**<span dir="rtl">ומרתק ממש, כמה הדבר דומה לימים אלה, 800 שנה מאוחר
יותר, בויכוח על "לימודי ליבה", החשש מהמדעים, והחשש מהאנגלית...</span>**

<span dir="rtl">הרשב"א הותיר לנו את ספרי השו"ת שלו. בהם נמצאת גם
ההתכתבות שלו עם גיבורנו, ידעיה הפניני. בעד ונגד הפילוסופיה.</span>

<span dir="rtl">בהתכתבות זו, הרשב"א הוא גדול הדור, והוא עם חבריו מטילים
חרם חלקי על הפילוסופיה (איסור ללמוד אותה לפני גיל 25 ולפני לימוד מספיק
תורה, ועוד). הכתובת העיקרית על החרם היא חכמי פרובנס.</span>

<span dir="rtl">ידעיה הפניני הוא צעיר, ובלתי נחשב. הוא מעיז להגיב על כתב
החרם במכתב שנקרא "התנצלות".</span>

<span dir="rtl">נצטט מספר קטעים, שמהם נלמד מה מציק לרשב"א, ומה חשוב
ללומדי הפילוסופיה, כמו ידעיה הפניני.</span>

<span dir="rtl">הוא מתחיל בדברי שבח וחנופה, כמנהג התקופה.</span>

<span dir="rtl">לפני כבוד מעלת אדונינו קדֻשת ענוַת גאוננו צניף מלכות
דתנו</span>  
<span dir="rtl">עטרת תפארת הדרתנו ותורתנו גולת זהב על מנורת
גולַתינו</span>.

<span dir="rtl">ועוד שש שורות מסוג זה....</span>

<span dir="rtl">מאת קטון עבדיו המתענג בנפת מוסריו</span>  
<span dir="rtl">המתעלס בתוכחותיו המגולות</span>.  
<span dir="rtl">המתחמם כנגד אור יקרותיו, נושא גחלתו ורצפתו לגעת אל
פיו</span>.  
<span dir="rtl">בוטח בצדק המלובש ובמעיל הצנוף מהיכוות המשתחווה
מרחוק</span>.  
<span dir="rtl">כבד ראש ושח עיניים כנגד שער המזרח</span>.  
<span dir="rtl">נכנס לפני לפנים לעבוד עבודה אשר לא כדת</span>.  
<span dir="rtl">משיב כשואל מפני היראה והכבוד המוטלים לנגד עיני</span>.  
<span dir="rtl">חושב עבוד אלוהים ממצֹא חפצך</span>.  
<span dir="rtl">הצעיר ביוצקי מים על ידי עבדי קטני תלמידיך</span>.  
<span dir="rtl">ידעיה ב"ר אברהם בדרשי</span>.

<span dir="rtl">ובכך רק התחלת ההקדמה שנמשכת בדפים רבים של תשבחות הערצה
לרשב"א.</span>

<span dir="rtl">עד שהוא מגיע לעיקר, להתמודד עם טענותיו של הרשב"א (ומכאן
גם נבין את האיגרת של הרשב"א, שהופצה).</span>

<span dir="rtl">אך אמנם אשר החרידנו, ואשר לשמעו תצילנה אוזנינו, ואשר
כולנו, ואשר דמה לנו הכתב השלוח מיד אדוננו בגלילות ספרד. וראינוהו
בעינינו, נתננו לחרפה ומנוד ראש באזני אחינו בכנפות הארץ. וכמוהו הוגד לנו
ששולח בקצוות אשכנז וצרפת, כוחותך המשפט על הארץ הלזו להחרימה, ולמחות את
שמה כזרעו של עמלק</span>. 

<span dir="rtl">......</span>

<span dir="rtl">והנה דוגמה לטענה של הרשב"א:</span>

<span dir="rtl">עוד נזכר בכתב אדוננו שלישית</span>

<span dir="rtl">ולמרות עיני כבוד כל ישראל פורצים לעיני הכל כל גדרי
התורה</span>.  
<span dir="rtl">ואף באבותינו הקדושים שלחו לשונם מה שלא עשו עובדי עבודה
זרה</span>.  
<span dir="rtl">כי אמרו שאברהם ושרה חומר וצורה</span>  
<span dir="rtl">ושנים עשר שבטי ישראל הם שנים עשר מזלות</span>  
<span dir="rtl">ויחזירו הכל לתהו ובהו</span>.

<span dir="rtl">וכאן צריך להסביר את נושא הפרשנות האלגורית.</span>

<span dir="rtl">הפילוסופים היווניים, שהתחילו לראות בספרות של הומרוס,
האיליאדה והאודיסיאה, ספרות בדיונית, נתנו לה חיים חדשים על ידי פרשנות
אלגורית. כלומר, בכל סיפור מצאו משל לרעיון חשוב.</span>

<span dir="rtl">בעקבותיהם עשה זאת כבר פילון האלכסנדרוני במאה הראשונה
לספירה, בפרשנותו לתורה. ואכן "חומר וצורה" הם מושג מהפילוסופיה
האריסטוטלית.</span>

<span dir="rtl">אבל, גם פילון, וגם חכמי ישראל שקיבלו את אריסטו, בשום
אופן לא ראו בטקסט המקראי אלגוריה בלבד, אלא הדגישו שכל הכתוב במקרא הוא
אמת היסטורית אמיתית לחלוטין, והפרשנות האלגורית היא רק רובד נוסף עמוק
יותר (כך עשו גם חכמי הקבלה מאוחר יותר עם פרשנות מיסטית). שהרי פירוש
התורה הוא פרד"ס, ראשי תיבות פשט, דרש, רמז, סוד.</span>

<span dir="rtl">וכך למעש מצטדק גם ידעיה הפניני.</span>

<span dir="rtl">כבר ידע כבוד אדוננו כי לא היום החלונו לשאול לנו במספר רב
מההגדות הנזכרות בתלמוד, ובדרשות פירוש על צד ההמשל, ולקיחתם על זולת
פשוטם. ואנחנו בזה, ולא אומר מורשים, אבל אומר מצווים, מפי הרב הגדול ז"ל,
לחוס לכבוד רבותינו הקדושים, ולהרבות במאמריהם הישוב והביאור בדרך שיסכים
לאמת, מבלי שיצא לנו מההסכמה ההיא שום הפסד בשורשי האמונה</span>.

<span dir="rtl">חלילה חלילה שימצא אפילו בילידי ביתם של קדושי הארץ ומקנת
כספם ושפחותיהם מי שפקפק על היות האבות יסוד התורה
כולה</span>. <span dir="rtl">שהכל תלוי עליו, ובברית החזק שכרת להם השם
נצלנו כמה פעמים, ונושענו מבלתי היותנו ראויים אליו מצד עצמנו בעת
ההיא</span>.

<span dir="rtl">וטענה נוספת:</span>

<span dir="rtl">ועוד נזכר בכתב אדוננו...</span>

<span dir="rtl">"ועוד אומרים המנאצים כי כלי הקדש המקודשים</span>,  
<span dir="rtl">האורים והתומים</span>,  
<span dir="rtl">הם הם כלי האצטורלאב אשר יעשו להם אנשים"</span>

<span dir="rtl">"האורים והתומים" של הכוהן הגדול, היו מיועדים לנבוי
עתידות, או פענוח נסתרות.</span>

<span dir="rtl">והפילוסופים, לפחות מי מהם, ניסו להסבירם על דרך
האסטרולוגיה... (שהיא נראתה להם מדע, ומנוגדת לנס). ובאסטרולוגיה-
אסטרונומיה, האצטרולב היה מכשיר חשוב.</span>

<span dir="rtl">רוצים בזה להבדיל אמיתת מה שיגידהו הכלי ההוא הנכבד, ....
מהתעלומות על זולת נבואה, אשר הוא על שני פנים</span>:

<span dir="rtl">האופן הראשון הגדת הנעלם בכוח הדמיון לבדו, בהכנה נפלאה
ביצירה יגיד בעליה התעלומות. אם בשינה, והוא עניין החלומות הצודקים; או
ביקיצה, עם התעסקו במוחשיו קצת התעסקות, והוא הנקרא קסם</span>.  
<span dir="rtl">......</span>  
<span dir="rtl">**והאופן השני בידיעת ובחינת משפטי הכוכבים והמזלות**. וזו
היא יותר נכבדה מן הראשונה. שהיא אע"פ שלא תעשה בהיקש ומושכל, אלא בשורשים
מונחים בניסיונות קדומות. עם כל זה **היא מלאכה שמונחה נכבד ואופני עשייתה
בלתי מגונים**. ....</span>

<span dir="rtl">אך מה שמטריד באמת את הרשב"א מצוטט על ידי ידעיה
הפניני:</span>

<span dir="rtl">והגורם הגדול לזה את אשר אהבו חכמות נכריות</span>  
<span dir="rtl">אשר על הטבע לבד בנויות</span>.  
<span dir="rtl">צידוניות מואביות</span>  
**<span dir="rtl">ולספרי היונים עשו כונים</span>  
<span dir="rtl">והתערבו עם השונים</span>.  
<span dir="rtl">ובנים המוקדשים לשמים מלידה ומבטן</span>  
<span dir="rtl">יעתיקום משדים ללמדם ספר ולשון כשדים</span>.  
<span dir="rtl">תחת היותם משכימים לתורת בית רבם כדת היהודים</span>.  
**<span dir="rtl">והנער היולד על ברכי חכמת הטבע</span>  
<span dir="rtl">ויראה ראיות ארסטו עליו שבע</span>  
**<span dir="rtl">באמת יאמין בו ויכפור בעקר</span>**  
<span dir="rtl">ואם נשיב אליו כל שכן דפקר</span>.

<span dir="rtl">על כך משיב ידעיה הפניני בדברי שירה ארוכים ממש, המביעים
את היעלבותו מטענות הרשב"א, אך נדלג על אלו לטענותיו ממש, שלפיהן, אותן
"חכמות" מסייעות דווקא לאמונה:</span>

<span dir="rtl">אלו תרעומות החכמה וטענותיה להציל את נפשה ולהפך
בזכותה.</span>

<span dir="rtl">והיא הכוללת ההגיון והטבע והאלוהות אשר אתם מבקשים את נפשם
לקחתה. **ותועלותיהם בלי ספק רבים להעמיד האדם על ידיעת בוראו במופת ועל
הרחקת האמונות הכוזבות בחוק התורה
מעליו**</span>**. <span dir="rtl">...</span>**

<span dir="rtl">ומכאן הוא משתמש ממש בתכנים מתוך "מורה נבוכים" של הרמב"ם.
והנה כמה דוגמאות:</span>

<span dir="rtl">.....</span>

<span dir="rtl">מתועלותיה הראשונים וההכרחיים שהיא תאמת לנו מציאות השם
במופת \[מופת זו הוכחה, בלשון ימי הבינים\] **ועוד יחודו ועוד הרחקת
גשמותו**. ומכלל יחודו הרחקת התארים מעליו שרוב המוני הכתות משתבשים
בהם</span>.

<span dir="rtl">..</span>

<span dir="rtl">ומכלל אלו התועלות גם כן **מה שאימתה מציאות המלאכים,
ושאינם גופות**, שזה גם כן הכרחי בתורתנו....</span>

<span dir="rtl">.....</span>

<span dir="rtl">מתועלותיה הנפלאים גם כן שהיא תאמת לנו **מציאות טבע
האפשר**, ואפשרות הבחירה האנושית ההכרחי מאוד בחוק התורה. כי לולי זה לא
היה מקום לגמול ועונש</span>. 

<span dir="rtl">(כלומר, הפילוסופיה האריסטוטלית מתנגדת לדטרמניזם, מבחינה
בין ההכרחי לאפשרי, ולכן מאפשרת את חופש הבחירה, שהוא שורש קיום
המצוות)</span>

<span dir="rtl">....</span>

<span dir="rtl">ומכלל זה התועלת גם כן ביטול מה שהאמינוהו קצת הקדמונים,
כפי מה שנזכר בספרי הנפש בגלגול הנפשות</span>.

<span dir="rtl">וזה מעניין, כי בנקודה זאת יש הבדל חד בין הפילוסופיה ובין
הקבלה, בעיקר המאוחרת יותר לתקופה זו. לכן, היום, נראה לי שרב אורתודוקסי
מהזרם המרכזי, שומר נפשו, ישתדל לא לגעת בנקודה זו...</span>

<span dir="rtl">.....</span>

<span dir="rtl">ואחר כך מונה את חכמי ישראל שנעזרו בחכמות חיצוניות,
בייחוד בשפה הערבית, ובהם סעדיה גאון, יהודה הלוי, אברהם אבן עזרא ועוד
רבים. עצים רבים להיתלות בהם.</span>

<span dir="rtl">ומוסיף את יתרונות הרפואה, והאסטרונומיה, ודיון על הניסים
שהעסיקו מאוד את הפילוסופים, ומסיים:</span>

<span dir="rtl">וזהו שיעור מה שרצינו להשמיעו לפני אדוננו עתה. ויהי נא
מחסדו ומחמלתו להקצות לדברים קצת מהבטתו הקדושה. ואם יש בם דבר טוב לחזק
לבבנו עליו ואת הטוב נקבל. ואם לא תהיה הסכמתו הברורה על הדברים כולם או
מקצתם, יעביר עליו קולמוסו ויפקח עינינו על הנכון, כי מפיו אנו חיים ומימיו
אנו שותים מדבר קטון ועד גדול</span>.  
<span dir="rtl">......</span>

<span dir="rtl">אבל, הוא מרמז שעם כל הכבוד לרשב"א, הרב הגדול שלו באמת,
הוא הרמב"ם.</span>

**<span dir="rtl">ואלו הם ההאמנות אשר העלונו הבנתם ובחינתם ספרי הרב
הגדול ז"ל. אשר לא סרו חכמי הארץ הקדושה ולא יסורו מנתיבותיו האמיתיות
ודרכיו הישרים ימין ושמאל.</span>**

<span dir="rtl">.....</span>

<span dir="rtl">והם הם גופי תורה שנמסרו לו למשה בסיני, ונשכחו מתוכנו
באורך הדורות וטלטולי הגלות. ואבדה החכמה מקרבנו בדרך העונש, ....**ובעזר
אלוהי השיב עטרה האמיתית ליושנה.** חס ושלום נשתכחה הוראה מישראל והחזירה
מפלפולו. ואיך יקרא כופר או מין מי שהחזיק בתורתו הקדושה ויאמין בדעותיו
הנקיות</span>.

<span dir="rtl">ואחר כך מבקש לבטל את כתב החרם ולהתחשב בכבודם של הרמב"ם,
וחכמי פרובנס, וברשב"א עצמו. וגם זה לאורך עמודים רבים...</span>

<span dir="rtl">עד כאן "כתב ההתנצלות".</span>

<span dir="rtl">ספרו הידוע של ידעיה הפניני, הוא ספר מוסר, בעל עמדות
מקובלות ביותר, שנקרא "בחינות עולם" או "בחינת עולם". אם ראינו לעיל, את
הקטע ממאמרו של ישראל טביוב מלפני מאה שנה, על ידעיה הפניני, ובו הוא מכנה
אותו "מוכיח פטפטן", הוא מתכוון מן הסתם לספר זה, שפורסם בשפות רבות, ונדפס
פעמים רבות. אבל, במשחקי מילים, חריזה פנימית ומטפורות, ידעיה הפניני
מצטיין גם בספר זה כמו בכתב ההתנצלות שלו.</span>

<span dir="rtl">קל להבין את המילים, קשה להבין את התוכן... בעיקר בגלל
אריכות הדברים, וגם בגלל השפה המליצית הקודמת לשפתנו 700 שנה...</span>

<span dir="rtl">וכאמור, הגישה הכללית היא של הטפת מוסר, כיצד אנחנו צריכים
לחיות...</span>

<span dir="rtl">להלן כמה קטעים.</span>

<span dir="rtl"><u>פרק ח' אפסות האדם</u></span>

<span dir="rtl">העולם ים זועף. רב מצולה. רחב ידים.</span>

<span dir="rtl">והזמן גשר רעוע בנוי עליו: ראשו אחז בחבלי הֶעֲדֵר.</span>

<span dir="rtl">ותכליתו לראות בנועם מתמיד לאור באור פני המלך.</span>

<span dir="rtl">רוחב הגשר אמת איש. וגם אפסו המסגרת:</span>

<span dir="rtl">ואתה בן אדם. על כרחך אתה חי. עובר עליו תמיד.</span>

<span dir="rtl">מיום היותך לאיש. בהביטך קוצר המסלול. ואין דרך לנטות ימין
ושמאל.</span>

<span dir="rtl">התתפאר ביד ושם? בהציצך אבדון, ומוות לך חומה מימינך
ומשמאלך?</span>

<span dir="rtl">היעמוד לבבך? התחזקנה ידיך?</span>

<span dir="rtl">וכי תתהלל בחמדת קנין. ורב ענין אשר אספתו. בזרוע חשפתו
אשר בקשתו בקשתיך.</span>

<span dir="rtl">ותרד לרשתו ברשתך: מה תעשה לזעף הים והמונו כי
יתגעש?</span>

<span dir="rtl">ובית מלונך, אף הוא יחשב להשבר...</span>

<span dir="rtl">רבי נחמן לא היה הראשון להשתמש ב"גשר", אבל אפילו ידעיה
הפניני אינו הראשון...</span>

<span dir="rtl">........</span>

<span dir="rtl"><u>פרק י"ב ביקורת העלם החומרי</u></span>

<span dir="rtl">תבל מקור הבליה וההפסד. המהבליך נייח להתנחל? להשאיר לנו
אחרית ותקוה?</span>

<span dir="rtl">מוצא הֶעַדרים. הממך נקוה למצוא שם ושארית? ...</span>

<span dir="rtl">מצאתי בוניך היו בעוכריך, ועושיך מהרסיך. ידי מעצביך
מעציביך, ומציביך מחריביך.</span>

<span dir="rtl">....</span>

<span dir="rtl">היית בעיני כאשה זרה. סכלה זוללה. כל אשר יוסיפו לאכול,
מפתה. ולשכב בחיקה.</span>

<span dir="rtl">.....</span>

<span dir="rtl">סורו מפתחיה שהמה פתחיות, ומנגד עיניכם הסירוה. אל תפקדו
את הארורה הזאת וקברוה.</span>

<span dir="rtl">כל זה ביקורת על העולם החומרי. זה, אולי, מתאים לבעיות
האקולוגיות של ימינו...</span>

<span dir="rtl"><u>פרק י"ט הסבל</u></span>

<span dir="rtl">היוכל עוד כחי ועוצם ידי להסיר מעלי נגעי תקופות הימים
הסובבים עלי בתמידות?</span>

<span dir="rtl">וחדושם הכרחי?</span>

<span dir="rtl">האביב לא יאבה השקיטני</span>

<span dir="rtl">כאוֹבות במכאובות חדשים יבקעני.</span>

<span dir="rtl">הקיץ יקוץ בחיי. במצוקות יציקני. יקיצני משנת מנוחה בקטב
מרירי.</span>

<span dir="rtl">החורף יחרפני למות. יחרף לבבי מהיות שליו מפגעיו.</span>

<span dir="rtl">הסתיו יסית צנה וסבריר לבלעני חנם...</span>

<span dir="rtl"><u>פרק כ"ד תפיסה פילוסופית של האל</u></span>

<span dir="rtl">ואולם נדע היותך נמצא. זה חלקנו מכל עמל ההשתכלות. וידיעות
ההשקפה.</span>

<span dir="rtl">לבד בהשגת קצת שולליות. ילבש צדקה מבקר בהיכלך.</span>

<span dir="rtl">ובהבנת הרחקות. יקרב איש להשתחוות לך.</span>

<span dir="rtl">ואיך יעלם מציאותך. עם גודל פרסום פלאי מעשיך
והִגלותם.</span>

<span dir="rtl">התפיסה הפילוסופית של התקופה, האל אינו מוחש ואפילו אינו
ניתן להגדרה אלא בהגדרות שליליות (מה הוא לא). אבל פרסומו על ידי העולם
שהוא ברא.</span>

<span dir="rtl">.....</span>

<span dir="rtl"><u>פרק כ"ה, תפיסת הנשמה כחלק אלוהי, והגוף
ניגודה.</u></span>

<span dir="rtl">....</span>

<span dir="rtl">אתה עשית לנו את הנפש הזאת. גנובת היכלי מלך.</span>

<span dir="rtl">שכונה באהלים. עליונה. במורד מתגוררת. שושנת
העמקים....</span>

<span dir="rtl">ותעשה לה רגבי רקב. מחולקים בקו מסגרת טופח סביב.</span>

<span dir="rtl">ותכסה בחלאה וקדרות מצופים של חרס. ותחמרה בחמר
ובזפת.</span>

<span dir="rtl">.....</span>

<span dir="rtl">וכך גם בפרקים הבאים.</span>

<span dir="rtl"><u>פרק כו</u></span>

<span dir="rtl">זאת כבודה בת מלך פנימה. תזכור יקר משפחתה ובית
אביה...</span>

<span dir="rtl">....</span>

<span dir="rtl">מה זאת עשה אלהים לה. להעתיק אהלה מזבולה. לגור בין
הנכרים. אשר לא ידעה.</span>

<span dir="rtl"><u>פרק כ"ט מאבק הנשמה שכולה טוב, מול הגוף שכוחו
יצרים.</u></span>

<span dir="rtl">וכל הימים. אשר התחברה בת המלך. אל הגוף הנגוף הלז.</span>

<span dir="rtl">מה רגשו רעיוניה. מה גדל צערה. כי חזק העדר ההסכמה
ביניהם.</span>

<span dir="rtl">וינצו שניהם. וירגנו באהליהם. ואין מושיע להם.</span>

<span dir="rtl">אוי לבית. כי ישא עול מריבת איש ואשתו כל ימותם...</span>

<span dir="rtl"><u>פרק ל"ג התורה היא זו שמצילה את המצב...</u></span>

<span dir="rtl">לבי לבי התורה והאדם. חבורם הוא נר אלהים בארץ.</span>

<span dir="rtl">התורה היא להב מתפרר משביב היושבי בשמים.</span>

<span dir="rtl">והאדם בשני חלקיו. אבוקה שואבת אורו:</span>

<span dir="rtl">גיו פתילה נפתלת. ונשמתו שמן זית זך.</span>

<span dir="rtl">בהסכמתם והצמדתם. יתמלא הבית כולו אורה...</span>

<span dir="rtl"><u>פרק ל"ה עיקרון ההסתפקות במועט, ללא סגפנות</u></span>

<span dir="rtl">שמעוני אזני. אלמדכם להועיל.</span>

<span dir="rtl">ראה לבי. גם ראה. הזמן סכל. חבור עצבים:</span>

<span dir="rtl">הניחהו. הסתפק ממראה עיניך. כשעור ההכרחי לעמידת
החי.</span>

<span dir="rtl">אשר לא יעזבנו אדם וחי. קום בחר לך. וקח מזמרת
הארץ.</span>

<span dir="rtl">מעט צרי לשמירת בריאות. מעט דבש ללקיחת תענוג.</span>

<span dir="rtl">ואת היותר תחרים...</span>

<span dir="rtl">....</span>

<span dir="rtl"><u>פרק ל"ז התפיסה האריסטוטלית – חשיבות הלימוד, והיהדות –
לימוד לשם קיום המצוות.</u></span>

<span dir="rtl">לכה שמעה בקולי איעצך. הפלג השקידה על הלימוד.</span>

<span dir="rtl">ועל בקשת התועלת. והזדרז. על כל מה שתשלט על קנינו
בצדק.</span>

<span dir="rtl">....</span>

<span dir="rtl">ופקח עיניך וראה. כי רבים חללי היאוש. ועצלות ידים. אשר
הפיל. מחללי הגזירה החרותה.</span>

<span dir="rtl">.....</span>

<span dir="rtl"><u>פרק מ"א הוא מסיים בהצהרת אמונה
רמב"מיסטית...</u></span>

<span dir="rtl">...</span>

<span dir="rtl">ראשית כל דרכיך. תאמין. שיש על כל יש. מי שהוא סבתו. וסוף
כל הסבות.</span>

<span dir="rtl">הוא הנמצא שאין גבול לשלמותו. ולא תקיף על חלק מצער ממנו.
ידיעת כל בעלי שכל.</span>

<span dir="rtl">ותאמין שאיננו גוף. ולא כח מכחותינו... ושהוא אחד. לא
אחדות הכמה. אבל נמנע הרבוי והחלוקה בו מכל צד. ושתארי החיוב מנועים
ממנו....</span>

<span dir="rtl">סוף דבר תאמין בכל מה שהאמין בו. אחרון הגאונים בזמן. ראשם
בחשיבות. הרב המורה הגדול. רבינו משה בן הרב הגדול. רבינו מיימון זצ"ל. אשר
אין ערוך אליו. בכל חכמי ישראל. אחרי חתימת התלמוד....</span>

<span dir="rtl">עד כאן ספרו המפורסם ביותר, בחינת עולם.</span>

<span dir="rtl">אך ידעיה הפניני כתב עוד יצירות.</span>

<span dir="rtl">אחת מהן היא תגובה לספר מקאמות בשם "שונא נשים", שכתב
יהודה בן שבתי הלוי. למעשה יש ויכוח בין פרשנים על משמעות הספר הזה. יש
טוענים שהוא באמת מיזוגני, שונא נשים, ויש הטוענים שהוא מבקר דווקא את
הגברים, או שהוא סתם סאטירה חברתית. (ניתן למצוא את היצירה ב</span>
HEBREWBOOKS<span dir="rtl">).</span>

<span dir="rtl">כך או כך, הספר, או הנושא, פתח תקופה ארוכה של ויכוחים על
"דמות האישה" (מכיוון שהמתדיינים הם גברים, הם יכולים להכליל את
הנשים...)  
למעשה, דיונים כאלה מצויים תמיד. ואנחנו מכלילים גם את הדיונים
עצמם...</span>

<span dir="rtl">אבי שגיא טוען שבנצרות האישה היא או קדושה או זונה.</span>

<span dir="rtl">אבל ניתן לומר באותה מידה, שבספר משלי, האישה היא או "אשת
חיל" או מכשילת גברים בפיתוייה.</span>

<span dir="rtl">אם נחזור ל"שונא נשים" של יהודה בן שבתי, ידעיה הפניני
קיבל את האפשרות הראשונה, שהספר מדבר בגנות האישה, וכותב כנגדו יצירה בשם
"אוהב נשים" (עם שם נוסף "צלצל כנפים". (מה שאולי החשוב ביותר, בספרות זו,
לראות, שחכמים ומשוררים לא עסקו רק בנושאי דת, פילוסופיה וקבלה, וכתבו גם
על שאלות כאלה, אם ברצינות ואם בהומור)</span>

<span dir="rtl"><u>מתוך "אוהב נשים"</u></span>

<span dir="rtl">נראה שהם נפגשים בגן עדן, או שידעיה החי, מעלה את רוחו אל
יהודה המת, באוב.</span>

<span dir="rtl">וְהַשְּׁמוּעָה בָאָה עַד יְהוּדָה בֶן־שַׁבְּתַי בֵּין צִבְאוֹת נְגֹהִים / בְּעֵדֶן גַּן
אֱלֹהִים – / הוּא יְהוּדָה הַיָּדוּעַ בֵּין הָאֲנָשִׁים / שׂוֹנֵא הַנָּשִׁים. / וַיִּתְאַפַּק הָאִישׁ בְּשָׁמְעוֹ
מִלַּי / וַיָּעָף אֵלַי, / וַיֶּחֱרַד וְשַׂעֲרַת רֹאשׁוֹ תְּסַמֵּר, / וַיִּטֹּשׁ סֻכָּתוֹ בַּגַּן עַל יְדֵי שׁוֹמֵר /
וַיַּפְקֵד שַׂר עַל מַנְעוּלָיו וּבְרִיחָיו, / וַיֵּרֶד יְהוּדָה מֵאֵת אֶחָיו. / וַיִּתְיַצֵּב עַל אֵם הַדֶּרֶךְ
לְדַבֵּר אֵלַי – / וַאֲנִי הִתְחַזַּקְתִּי כְּיַד אֱלֹהַי הַטּוֹבָה עָלַי. / וַיִּתְכַּסֶּה בָאֲפֵר עַל עֵינָיו /
וְקֶסֶת הַסּוֹפֵר בְּמָתְנָיו, / שׁוֹקָיו אֳנִי תַרְשִׁישׁ, גְּוִיָּתוֹ כְתַרְשִׁישׁ, / וְהוּא חָגוּר חֶרֶב
כְּמַרְאֵה חֶרֶב בְּנֵי עַמּוֹן / וְקוֹל דְּבָרָיו כְּקוֹל הָמוֹן. / פָּתַח בִּבְדִיחוּתָא / לִשָּׁנָא דְצַחוּתָא,
/ מְתוּקוֹת מִדְּבַשׁ מִדַּבְּרוֹתָיו, / נֹפֶת תִּטֹּפְנָה שִׂפְתּוֹתָיו. / וָאֶתְבּוֹנֵן אֵלָיו וָאַכִּירֵהוּ / כִּי
מִבְּנֵי הַכְּסִילִים הוּא, / וָאֹמַר ״הַשְׁמִיעֵנִי, אֲדוֹנִי, סְפוּן סוֹדֶךָ, כִּי שׁוֹמֵעַ
עַבְדֶּךָ״.</span>

<span dir="rtl">וַיֹּאמֶר יְהוּדָה בֶן־שַׁבְּתַי ״בַּמֶּה סָבַרְתָּ לְהַחֲרִיד יְחִידָתִי? / לָמָּה
הִרְגַּזְתַּנִי לְהַעֲלוֹת אוֹתִי? / אֲשֶׁר חָפַצְתִּי עָזַבְתָּ / אֲשֶׁר שָׂנֵאתִי אַהַבְתָּ – / וְאוּלָם עַתָּה
הָרִיב נְטֹשׁ וּבַקֵּשׁ שָׁלוֹם, / כִּי הֲבִיאוֹתַנִי עַד הֲלֹם!״ / וָאַעַן וָאֹמַר ״בִּי אֲדוֹנִי, אִם
כַּיּוֹם הֵפַרְתִּי כְבוֹדֶךָ – / אַל יִחַר אַפְּךָ בְּעַבְדֶּךָ, / כִּי לֹא דִמִּיתִי לְהָשִׁיב אֶל אֲדוֹנִי
עַזּוֹת, / בְּתֹם לְבָבִי וּבְנִקְיוֹן כַּפַּי עָשִׂיתִי זֹאת! / כִּי הַנָּשִׁים בְּשִׂכְלָם – / יְסוֹד עוֹלָם,
/ וַהֲמוֹן הַיַּעֲלוֹת הַיְּפֵיפִיּוֹת – / מִגְדַּל עֹז בָּנוּי לְתַלְפִּיּוֹת. / וַתֹּאֹמֶר, אֲדוֹנִי,
לַמּוֹלִידִים בְּצַלְמָם ׳לֹא תַרְבּוּ אָשָׁם!׳ / כִּמְעַט שָׁכַב אַחַד הָעָם אֶת אִשְׁתּוֹ וְהֵבֵאתָ עָלֵינוּ
אָשָׁם. / וַתֹּאמֶר לְשׁוֹמֵר הַתּוֹלָדוֹת ׳נַפְשְׁךָ טָבַחְתָּ! / הִנְּךָ מֵת עַל הָאִשָּׁה אֲשֶׁר לָקַחְתָּ׳. /
חָלִילָה לַאדוֹנִי אִם לְשֹׁד הָאַיָּלוֹת תִּשְׂחַק – / מִדְּבַר שֶׁקֶר תִּרְחַק! / חָלִילָה לְּךָ מִכְּתֹב לַהֲמוֹן
הַיְּעָלוֹת גֵּט – / וְהָיָה בְךָ חֵטְא! /</span>

<span dir="rtl">...</span>

<span dir="rtl">וַיְדַבֵּר יְהוּדָה בֶן־שַׁבְּתַי לִפְנֵיהֶם וַיֹּאמַר ״אָמַרְתִּי: לְפָנַי אַל יִדְרְכוּ
אֲנָשִׁים / דֶּרֶךְ נָשִׁים! / וָאֹמַר לְכָל נוֹשֵׂא אִשָּׁה בְּנֹעַם מְשָׁלַי: / הִפָּרֶד נָא מֵעָלַי! / וּלְכָל
עוֹזְבָהּ וּלְכָל הֲמוֹנַי: / בּוֹא, בְּרוּךְ יְיָ! / כִּי הֵנָּה נְמִבְזוֹת וְנִקְלוֹת, וְאִם טוֹבוֹת
מַרְאֵיהֶן – / נָשִׁים דַּעְתָּן קַלָּה עֲלֵיהֶן. / וְהָאִישׁ הַזֶּה טוֹבִיָּה הֶחֱלִישׁ חָסְנִי / הֵשִׁיב אָחוֹר
יְמִינִי – / יַגִּיד לָכֶם כַּיּוֹם מַחְבַּרְתּוֹ אֲשֶׁר הִצִּיב לְהַאֲדִיבִי / וְסֵפֶר כָּתַב אִישׁ רִיבִי״.
/</span>

<span dir="rtl">ומי צודק ומי טועה ביניהם,</span>

<span dir="rtl">או קצת צודקים שניהם,</span>

<span dir="rtl">יחליט כל אחד בעצמו,</span>

<span dir="rtl">והאחריות על שכמו.</span>

<span dir="rtl">אבל צריך להודות, בפה מלא</span>

<span dir="rtl">שהמשורר כותב מעולה...</span>

<span dir="rtl">(וזו כבר מקאמה שלי...)</span>
