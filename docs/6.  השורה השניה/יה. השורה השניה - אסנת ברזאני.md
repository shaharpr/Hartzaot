<span dir="rtl"><u>השורה השניה – אסנת ברזאני</u></span>

<span dir="rtl">באסנת ברזאני פגשנו כבר כשסיפרנו על קהילת יהודי
כורדיסטאן, אבל כמו ביחס לדמויות אחרות שהזכרנו בתוך הסיפור ההיסטורי של
הקהילה, סיפרנו עליה בקיצור, וננסה כאן להרחיב, ולנתח את התופעה באופן עמוק
יותר.</span>

<span dir="rtl">אסנת ברזאני היא האישה היחידה בתולדות ישראל, שהייתה
מנהיגה רוחנית, ראש ישיבה בפועל, וסמכות תורנית בקהילה אורתודוקסית,
כמובן.</span>

<span dir="rtl">אין זה אומר שלא היו מנהיגות, כמו דונה גרציה, או יזמיות,
כמו שרה שנירר, או אפילו דמויות כריזמטיות כמו הבתולה מלודמיר, אך אשה
שהתקבלה כראש ישיבה לא הייתה מלבדה.</span>

<span dir="rtl">אסנת ברזאני כונתה "התנאית", חיה במאה ה-17, כאשר שנת
הולדתה ושנת פטירתה אינן ידועות במדויק. כדי שתיווצר תופעה נדירה כזו
דרושים היו תנאים מיוחדים, עליהם עומד יקיר אריאל, במאמרו:</span>

<span dir="rtl"><u>התנאים להופעת 'התנאית' – אסנת ברזאני, ראש ישיבה
בכורדיסטאן במאה ה-17</u></span>

<span dir="rtl">יקיר אריאל, מנתח מספר גורמים, כלליים יותר, ופרטיים יותר
שהביאו לגדולתה של דמות זו.</span>

<span dir="rtl"><u>הוא מתחיל ביחס המסורתי לנשים הכורדיות בכורדיסטאן
בכלל.</u></span>

<span dir="rtl">בתקופה שלפני האיסלאם הייתה הדת הזרטוסתראית מהשולטות
באיזורי כורדיסטאן. הדת הזאת הייתה שיוויונית ביותר כלפי נשים, לעומת כל
הדתות העתיקות, ונשים היו יכולות לשמש כדיינות, למשל. ראש המשפחה הייתה,
בדרך כלל סבתא. ואכן, רוב הנוסעים באיזור עד המאה ה-12 מתארים את נשות
כורדיסטאן כחופשיות יותר מכל נשות העמים מסביב.</span>

<span dir="rtl">מובן, שהמצב השתנה עם הכיבוש המוסלמי, שהושלם באיזורים אלה
במאה ה-11.</span>

<span dir="rtl">למרות זה בספר היסטוריה כורדי מ- 1600 בערך, מתוארות בצד
אחד, נשים בהרמון, ופוליגמיה כשגרה, ומצד שני נשים מנהיגות שבטים (לאחר
שבעליהן נפטרו), וכאלה מהן שמצטיינות בהנהגתן, בתקופה שבין מות הבעל ובגרות
הבן היורש.</span>

<span dir="rtl">וכדאי לזכור את הסיטואציה הזאת של האלמנה המנהיגה.</span>

<span dir="rtl">אחת הסיבות ליתר שיוויון בכורדיסטאן הייתה גם בחקלאות הקשה
באיזורים אלה, שהביאה לשיתוף פעולה בעבודת האדמה בין גברים לנשים. ושוב,
נוסעים תיירים מתארים את הנשים הכורדיות כעובדות עם הבעלים, חופשיות יחסית,
ואפילו בוחרות את בן זוגן...</span>

<span dir="rtl">בנוסף, כמובן, מפורסמות עד ימינו אלה ממש, הלוחמות
הכורדיות. לא תופעה חדשה, שנראתה במאבק נגד דעאש, אלא מסורת של מאות
שנים.</span>

<span dir="rtl">אין ספק שהיתה השפעה ליחסי נשים גברים בחברה הכורדית
הכללית, על יחסי נשים גברים בחברה היהודית הכורדית.</span>

<span dir="rtl"><u>המרכיב השני הוא הרמה התורנית של יהודי כורדיסטן במאה
ה-16.</u></span>

<span dir="rtl">בגלל תנאי שטח באיזור כורדיסטאן, ואולי מסיבות אחרות,
הייתה הקהילה היהודית באיזורים אלה מבודדת במשך מאות שנים מקהילות יהודיות
אחרות. ממילא לא קיבלה מהם ידע ומנהגים, וגם הפיזור בתוך האיזור ההררי
הפריע ליצירת מרכזים עצמיים שיפתחו תרבות.</span>

<span dir="rtl">תלמיד כורדי מגיע לצפת באמצע המאה ה-16 (תקופת הזוהר של
צפת היהודית) ומספר שיהודים בכורדיסטן אינם יודעים לברך את ברכת המזון, אבל
הם מדברים בלשון הגמרא... וזאת מפני ששפתם הייתה גירסה של ארמית.</span>

<span dir="rtl">לא הייתה בידם ספרות תורנית, מלבד דיני שחיטה. הם שמרו על
דיני שחיטה ומילה.</span>

<span dir="rtl">לא נכון לומר, שלא היו חכמי תורה בכורדיסטאן, היו רבנים
מקומיים, בעלי ידע מינימלי ביישובים השונים, אלא שלא הייתה ישיבה, ורוב
החכמים היו ברמה של מלמדי תינוקות, או מעט יותר. חלקם היו בהחלט מוכשרים,
למשל כפייטנים.</span>

<span dir="rtl">שינוי חל בזכות משפחה אחת.</span>

<span dir="rtl"><u>משפחת ברזאני</u></span>

<span dir="rtl">השם "ברזאני" ידוע ומפורסם גם היום, בין כורדים יהודים ולא
יהודים, מפני שהוא, כרגיל, על שמה של עיר המוצא, ברזאן. ברזאן נמצאת בצפונה
של עירק, על פלג של החידקל, צפונה למוסול ולארביל.</span>

<span dir="rtl">מייסד שושלת הרבנים לבית ברזאני, הוא נתנאל הלוי אדוני.
השם, או הכינוי, אדוני, הוא כינוי כבוד. מהמעט שידוע עליו, הוא היה רב בעיר
מגוריו ברזאן, וכנראה בעיר סמוכה עמדיה. במיוחד הוא היה מפורסם באוסף ספרים
וכתבי יד שהצליח לאסוף כל חייו, ובצוואתו ציווה את הספרייה הזאת להיות נחלת
הכלל.</span>

<span dir="rtl">מפורסם הרבה יותר הוא בנו שמואל אדוני ברזאני, כאשר השם
אדוני, הוא שם כבוד, כשאמור מייחסים אותו כבר לנתנאל הלוי האב.</span>

<span dir="rtl">שמואל אדוני ברזאני נולד בערך בשנת 1560 בברזאן. כבר על פי
הכתוב בויקיפדיה ניתן לראות עד כמה ההיסטוריה האמיתית מעורפלת, ואני
מצטט:</span>

<span dir="rtl">אביו, הרב [נתנאל הלוי
(אדוני)](https://he.wikipedia.org/wiki/%D7%A0%D7%AA%D7%A0%D7%90%D7%9C_%D7%94%D7%9C%D7%95%D7%99_(%D7%90%D7%93%D7%95%D7%A0%D7%99))</span>,
<span dir="rtl">עמד
בראש [קהילת](https://he.wikipedia.org/wiki/%D7%A7%D7%94%D7%99%D7%9C%D7%94)</span> [<span dir="rtl">יהודי</span>](https://he.wikipedia.org/wiki/%D7%99%D7%94%D7%95%D7%93%D7%99%D7%9D) [<span dir="rtl">מוסול</span>](https://he.wikipedia.org/wiki/%D7%9E%D7%95%D7%A1%D7%95%D7%9C),
<span dir="rtl">והיה איש קדוש בעיני יהודי כורדיסטן וסביבותיה. מפאת כבוד
תורתו הוא כונה "אדוֹניִ", שם שדבק ביורשיו לתפקיד הרבנות. הרב שמואל לא ידע
קרוא וכתוב עד גיל מאוחר, ועבד במלאכת האריגה. אגדה המועברת במסורת אצל
יהודי כורדיסטן, מספרת שזכה לגילוי אליהו הנביא, ואליהו הבטיח לו כי יזכה
להיות חכם גדול בתורה. מאז התחיל להבין וללמוד</span>.
<span dir="rtl">לאחר שלמד תורה ונהיה לחכם גדול, יסד ישיבה גדולה בעיר
מוסול, אליה נהרו מכל רחבי כורדיסטן ובבל. הרב שמואל נודע בחייו כמקובל ואף
נזכר (כנראה) בכתביו של [רבי חיים
ויטאל](https://he.wikipedia.org/wiki/%D7%97%D7%99%D7%99%D7%9D_%D7%95%D7%99%D7%98%D7%90%D7%9C)</span>.
<span dir="rtl"></span>

<span dir="rtl">למה כנראה, מפני שלא נזכר בשמו, אלא בתיאורו.</span>

<span dir="rtl">ספק אם אביו עמד בראש קהילת יהודי מוסול, והוא נולד
בברזאן, ואם אפשר שאחרי הולדת שמואל עבר אביו למוסול, עוד יותר מוזר, שאביו
כונה "אדוני" בגלל "כבוד תורתו" ואילו בנו לא ידע כתוב וקרוא עד גיל מאוחר.
כרגיל, המרכיב האגדתי מטשטש את המרכיב ההיסטורי.</span>

<span dir="rtl">אבל, על חייו הבוגרים ידוע הרבה יותר, מפני שהוא כתב
ספרים, גם הלכות, וגם תפילות ופיוטים, וכאמור, נזכר בכתביו של חיים ויטאל,
כותב קבלת האר"י, שישב בצפת ובדמשק.</span>

<span dir="rtl">חלק מכתביו יצאו לאור ב"כתבי ר' שמואל אדוני" שיצא לאור ב
2003, והשאר עדיין בכתבי יד.</span>

<img src="media/image1.png"
style="width:7.16528in;height:4.38056in"
alt="כתב יד של אחד מחיבורי השחיטה של הרב שמואל. מתוך אוסף כתבי היד של הספרייה הלאומית." />

<span dir="rtl">כתב יד של הלכות שחיטה של הרב שמואל, מאוסף הספרייה
הלאומית</span>

<span dir="rtl">באתר "החכם היומי" מוסיפים על חכם שמואל אדוני
ברזאני:</span>

<span dir="rtl">בשלהי שנת שס"ו (1606), בזמן מרידות השבטים נגד השלטון
העות'מאני, ועקב התערערות בטחון היהודים בכורדיסטן עבר לדמשק. כשחזר
לכורדיסטן שימש כרבה של העיר עקרה, המכונה עקרון בפי יהודי כורדיסטן. משם
עבר לעיר עמדיה, ושימש כרב העיר</span>. 

<span dir="rtl">יקיר אריאל, במאמר שהתחלתי לסכם ולצטט לעיל, רואה בשמואל
אדוני את המשקם הרוחני של יהדות כורדיסטאן.</span>

<span dir="rtl">ר' שמואל אדוני הוא הדמות ההלכתית החשובה ביותר בעדה
הכורדית והוא משקם הדלות הרוחנית, שהגיעה באיגרא רמא לשושלת רבנים חשובה
ומכובדת. ר' שמואל אדוני יצר קשרים עם צפת והתעדכן בחידושי הקבלה של האר"י,
הוא ייסד ישיבות ותלמודי תורה ועמד על החשיבות של ההשכלה התורנית ההלכתית
לתלמידי חכמים</span>.

<span dir="rtl">לפי סיפורו, שמואל אדוני הקים תחילה ישיבה בברזאן, אך לאחר
שריפה בעיר, הוא נדד ממנה, התיישב במוסול והקים בה ישיבה גדולה יותר. נמצאו
אגרות תוכחה שהוא שולח לקהילות כורדיות שונות...</span>

<span dir="rtl">אחת מפעולותיו החשובות הייתה יצירת "תפסירים", כלומר
תרגומים הכוללים הסברים של סיפורי התנ"ך לשפה הכורדית. המטרה, כמובן, ללמד
את בני העם הפשוט.</span>

<span dir="rtl">בנוסף יצר קשרים עם המרכז בצפת, וכך נכנס גם בעובי
המיסטיקה של קבלת האר"י.</span>

<span dir="rtl">אבל..... כאן מתחיל סיפורה של אסנת ברזאני.</span>

<span dir="rtl">לשמואל אדוני ברזאני לא היו בנים, אלא בת אחת,
אסנת.</span>

<span dir="rtl">כמובן, שבמקרים כאלה (וכבר היו דברים מעולם, כמו אצל רש"י,
שהיו לו בנות בלבד), מחתנים את הבת עם מי שיוכל לרשת את המעמד התורני של
האב. אפילו בחצרות חסידים החתן יורש לפעמים את כס האדמ"וריות.</span>

<span dir="rtl">ואפילו נמצא החתן המתאים, שהיה גם בן דודה של אסנת (בן
אחותו של שמואל אדוני), וגם מתלמידיו המצטיינים של שמואל, והוא יעקב בן רבי
יהודה מזרחי.</span>

<span dir="rtl">ואמנם הישיבה במוסול עוברת לניהולו של יעקב חתנו, אחרי
מותו של שמואל (או אחרי שלא יכול היה לנהלה).</span>

<span dir="rtl">לא צריך לראות את ישיבת מוסול, כישיבת פומפדיתא בימי
הגאונים, או כישיבת פוניבז בימינו. מן הסתם, הייתה זו ישיבה שבה ישבו כמה
עשרות תלמידים עם מורה אחד...</span>

<span dir="rtl">וגם ניהול ישיבה כזאת, בתנאים של כורדיסטאן (ולא רק) דרש
עיסוק בלתי פוסק בהשגת תרומות לקיומה, וכמובן, הוראה. ונראה כי יעקב ב"ר
יהודה מזרחי מקדיש את זמנו העיקרי לפרנסת הישיבה. נמצאו אגרות שלו לקהילות
שונות בכורדיסטאן של בקשת עזרה, הוא מספר על קשייו בהשגת התרומות, וגם על
כך ששליחים שנשלחו להבאת התרומות רימו וגנבו.</span>

<span dir="rtl">לעזר כנגדו הייתה אשתו אסנת... אבל הוא נפטר מוקדם מאוד,
ולא היה עזר כנגדה.</span>

<span dir="rtl">אסנת ברזאני נותרת לבדה, לא רק עם האחריות לבנותיה ולבנה
שמואל (על שם אביה), אלא גם עם הישיבה במוסול.</span>

<span dir="rtl">וכך היא כותבת, לא כדי לספר את תולדותיה אלא במסגרת
אגרותיה לבקשת עזרה:</span>

<span dir="rtl">...ופה אשמיעכם עוד לעניין צרתי, ותפיסתי שתפסוני והממוני
אלו רומיים רשעים. כשנפטר הרב ז"ל שלחו מאצל קאצי רל שופט, ותפסו הבית,
ולקחו המפתח אלו הכופרים, ומכרו בי כל בגדי ובגדי בנותי יצ"ו, אפילו ספרים
שהיו לפני. ונפלו עלי בחוב מאה קרוש ואין לי מנוס ופליטה לשום מקום, אלא
רחמי שמים ורחמיכם שתרחמוני, בעבור קבר אבא ז"ל והרב ז"ל, שלא תתבטל תורתם
ושמם מאילו קהלות. **שאני נשארתי מלמדת תורה ומוכחת ודורשת לטבילה ולשבת
ולנדה ולתפלה וכיוצא**. ואני בזו הצרה שנפלו עלי חובות ברבית סך הנזכר ואלו
מאה קרושים ...... אותם אין לי דבר למכור, ולא בן גדול או שליח שיחזור לנו
לקהל. ג"כ אין דרכה של אישה לחזר קהילות, שכל כבודה בת מלך פנימה, משבצות
זהב לבושה. ואני מיומי מפתח ביתי לחוץ לא יצאתי. בת מלך ישראל הייתי מאן
מלכי רבנן. בין ברכי חכמים גדלתי. מעונגת לאבי זל הייתי. שום מלאכה לא
למדני חוץ ממלאכת שמים, לקיים משנה והגית בו יומם ולילה. בעונות רבים לא
היו לו בנים כ"א בנות, וג"כ השביע את בן זוגי ז"ל לבלתי עשות בי מלאכה. וכן
עשה כאשר ציוהו. ומתחלה הרב זל טרוד היה בעיונו ולא היה לו פנאי ללמד
התלמידים, **כי אני הייתי מלמדת אותם במקומו עוזרת הייתי כנגדו**, עתה
בעונות הרבים הלך הוא למנוחות ועזב אותי והילדים לאנחות...</span>

<span dir="rtl">מאיגרת נואשת זו, המשוועת לעזרה כספית, אנחנו למדים כמה
וכמה דברים.</span>

<span dir="rtl">אביה של אסנת, לא רק שדאג ללימודיה, "בין ברכי חכמים
גדלתי", אלא גם דאג שלא תעשה שום מלאכה מהמלאכות המקובלות לנשים במקום
ובזמן ההוא "ומלאכה לא למדני חוץ ממלאכת שמים לקיים משנה והגית בו יומם
ולילה".</span>

<span dir="rtl">אמנם, עדיף היה שיירש אותו, את מעמדו ואת תפקידו בן, אלא
ש"בעוונות רבים לא היו לו בנים". אבל ברור, שביודעין או לא ביודעין הוא
מייעד אותה לתפקיד ראש הישיבה בכך שהוא מצווה את "בן זוגי ז"ל לבלתי עשות
בי מלאכה".</span>

<span dir="rtl">ואמנם היא עוזרת לו בכך שהיא הייתה מלמדת את התלמידים
במקומו ובכך הייתה עזר כנגדו.</span>

<span dir="rtl">למרות המצב הנואש שהיא מתארת לאחר מות בעלה "כשנפטר הרב
ז"ל", היא מחזיקה מעמד ומקיימת את הישיבה.</span>

<span dir="rtl">מצויים מכתבים, מלאי חנופה בחרוזים, לנדבנים שתרמו לקיומה
של הישיבה, כמו זה למשל (התחלה בלבד...):</span>

<span dir="rtl">ועתה ימצאך כתבי</span>

<span dir="rtl">כנורי ועוגבי</span>

<span dir="rtl">בשמחה ואחוה, עתה אתה ברוך ה' מבטחי למצור</span>.

<span dir="rtl">ועזרי הנצור</span>.

<span dir="rtl">באפס לי העזור והעצור</span>

<span dir="rtl">ולא אדאגה כי ארעבה כי אתה לחמי</span>.

<span dir="rtl">ולא אתבהלה כי אצמאה כי את מימי</span>.

<span dir="rtl">ולא השבית לנו גואל</span>

<span dir="rtl">כל אתאב ואואל</span>

<span dir="rtl">ומה יסוד חזק כי בניתי</span>

<span dir="rtl">וארמון כי הצבתי</span>

<span dir="rtl">האיש אשר לו הקמתי</span>

<span dir="rtl">ודגלי הרימותי</span>

<span dir="rtl">ופריו כי טעמתי</span>

<span dir="rtl">נח לבבי ושקטה רתיחתי</span>

<span dir="rtl">וכו' וכו' וכו'</span>

<span dir="rtl">מעניין במיוחד מכתב שהתגלה רק לאחרונה, ומתאר "הסתבכות" של
אסנת ברזאני, במכתב תודה. התרומה ניתנה בצורת משלוח אתרוגים, שהשליחים
שהביאו אותו היו צריכים למכור אותו ולתת את התמורה לאסנת. אך הם, משיקולים
מסחריים, התעכבו במכירה, וכך אסנת לא ידעה על התמורה עד חודשיים מאוחר
יותר, ולכן לא כתבה מכתב תודה לתורם.</span>

<span dir="rtl">לבסוף היא כותבת:</span>

"...<span dir="rtl">ומעתה ליהוי ידיע למעכ"ת ענין כתב ששלח לי כבודך עם
אתרוגים, לא מסרו הכתב לידיי עד שבת "ויצא יעקב". כיון שראיתי אותו תמהתי
ושלחתי אחר מ' ידידי, ונתקוטטתי עמו. אמרתי לו: אלו מה מעשים הם אשר אתם
תעשו בי? ומה המעל הזה אשר אתם מעלתם בי? איך ישלחו לי ק"ק עאנה (כנראה
מקום הקהילה השולחת י"א) יע"א כתב קודם חג הסוכות, ואתם תעלימוהו ממני ולא
תגידו לי עד עתה? לפי שהייתי שולחת תשובתם. אוי לאותה בושה! אוי לאותה
כלימה! א"ל מ' ידידי לא היה עוני אלא עוון שי' מוסא גלבי היה הוא, לא הניח
למסור כתב לידך. צוני אל תגלה לה עד שנראה איך יהיה דמי האתרוגים ואח"כ
נגלה לה ונמסור כתב לידה. גם אני חזרתי לו אז"ל לא בסבי עיצה ולא בדרדקי
טעמה. וכי מושל הייתי לאסור אתכם ולקחת מכם המעות בחוזק? זה מה דעת היה?
דעת גרועים ותעתועים אתם. היה לכן למסור כתב בלבד לידי ואח"כ רצונכם היה כל
זמן שהיה נופל המעות בידכם, ואח"כ הייתם נותנים לי המעות, לפי ששלח כבודך
לינתן לי מדמי האתרוגים ג' קרוש. ועתה רצוני שאלתי ובקשתי שישלח כבודך אצל
מוסא גלבי ומ' ידידי ותצוֵם פעם אחרת אל יעשו בי כך. איך ישלח כבודך כתב מחג
הסכות והם יעלימוהו ממני? זו מידה אינה דרך ארץ, אינה מידת נכבדים, **מזו
הסיבה נתבוששה תשובתי ולא הייתי יודעת ששלח לי כבודך כתב או
דבר**</span>**.**

<span dir="rtl">(דאגתה העיקרית היא קלקול היחסים עם התורם, שלא קיבל תגובה
על תרומתו)</span>

<span dir="rtl">וכיצד התייחסו אל אסנת ברזאני, אותם חכמי
כורדיסטאן.</span>

<span dir="rtl">נמצא בידינו מכתב של ר' פנחס חרירי, מקובל, ואפילו שבתאי,
על אסנת ברזאני משנת 1664:</span>

<img src="media/image2.jpeg"
style="width:5.24308in;height:7.42627in" />

..<span dir="rtl">לכי והשקי את ידה, כי היא אדונתיך, והשתחוי לה, ליד
גבירתי וצניף תפראתך, כמהור"ר</span> )<span dir="rtl">כבוד מורי הגדול ורב
רבי) אסנ"ת י"ץ \[ישמרה צורה\].... וכל הפותח כתב זה מלבד אדונתי אסנת נר"ו
\[נטרה רחמנא ופרקה\] יהיה בנח"ש \[נידוי, חרם שמתא\] וגבירתי יונתי תמתי,
אמתתי ואמונתי, ציצי ותפארתי, אמי רבנתי, אשר בר"ת זכרתי שמה, יהי ה'
אלוהיה עמה, ויגדיל שמה, אכי"ר \[אמן כן יהי רצון\] אמן.</span>

<span dir="rtl">אחרי הקידה והשתחויה והכריעה, ולנפול על אפים פעמים,
ונזדקפתי בשם והודיתי להשם יתברך, ויתעלה ויתהלל שמו, לא השבית לי גואל
היום, אל נורא ואיום, ואשא עיני וארא והנה אורחת הכתבים בא מן אשור
(מוצול), והם נושאים בר ומזון עד כי לכולא עלמא בהון מזונא וספוקא, לכו
לחמו בלחמיהם, ושתו בצמא את שיריהם ומליצותיהם, ובפרט לעילא מנהון די
תליתאי למלכות"א, מכתבי הרבנית נר"ו שמחתי בניב מליצותיה, ועלזתי בנועם
שיחתיה, ובמהללה שתי שורות אלה שירי שבחיה, לבל השליך דבריה אחרי גיוי,
ומעתה אתה ברוכה את להש"ם, שלחת לאצלי בשביל עש"ן ופול"ה, הנה שלחתי לך עם
מעכ"ת דודי ב"ר יהודה י"ץ, ואנחנו תמיד מזומנים לעבודתך ולשרתך באמ"ת
ובאמונ"ה ולא נשיב פניך ריקם, אך בבקשה ממך אל תשכחי אותנו מתפילות כי
בודאי תפילתך מקובלת כמו זבחי שלמים ועולה למעלה וקושרת עולמות
העליונים.</span>

<span dir="rtl">ואף גם זו אל תמנעי כתביך ממני ונועם מליצותיך ושיריך, כי
המחברת לבבות אגרת אפילו זעי"ר וכנר"ת, ואל יהיה לבך בנו, ברוך השם כולנו
בגדר ובמצב הבריאות, וגם שמענייני המלכות אל יהיה לבך בנו, ואם עוזר השם
יתברך אני לא אשכחך מכתבים ומכל עניינים</span>.

<span dir="rtl">וצריך להוסיף עוד פרט מעניין הקשור לדור הבא, המעיד
בעקיפין על גדולתה.</span>

<span dir="rtl">ברבות הימים, נתבקשה אסנת ברזאני לשלוח אחד מתלמידיה להיות
רב בבגדד, בתקופה שגם מצב הרבנות שם היה בנקודת שפל.</span>

<span dir="rtl">אסנת שולחת את בנה, שמואל מזרחי ברזאני, והוא לא רק הופך
לרב של בגדד, אלא הוא אבי שושלת רבנים, שארבעה מהם רבני בגדד, ששת הבאים
רבנים במוסול, או רבני הקהילה של כורדיסטן, והאחרון (מהרבנים) הוא רב הישוב
מבשרת ציון.</span>

<span dir="rtl">ממשפחתה הענפה, לאחר כשלוש מאות שנה, גם קצינים גבוהים
בצבא, במשטרה במוסד, ובתפקידים אזרחיים שונים. (מהויקיפדיה "משפחת
ברזאני")</span>

<span dir="rtl">אך לסיום כדאי להתייחס גם לנושא הפרשנות.</span>

<span dir="rtl">על פי החוקרים שהבאתי את מאמריהם כאן, הפרשנות המקובלת
היום, היא זו שבה פתחתנו.</span>

<span dir="rtl">אסנת ברזאני הייתה ראש ישיבת מוסול, הן כמורה, והן כמנהלת
כספית וארגונית.</span>

<span dir="rtl">אבל, לפני שבעים שנה היו גם שחשבו אחרת.</span>

<span dir="rtl"><u>מהמאמר "הרבנית אסנת" מאת אורי מלמד ורינה לוין
מלמד</u></span>

<span dir="rtl">בשנת 1948, מוציא א. בראואר, ספר בשם "יהודי
כורדיסטן".</span>

<span dir="rtl">המחברים מצטטים:</span>

<span dir="rtl">מקרה מענין מאד מסוג זה, מן המאה השש-עשרה, נודע לנו מאחד
המכתבים שנתפרסמו על-ידי מאן. מכתב זה הוא אחד מכמה מכתבים המטפלים כולם
באותו ענין. יעקב בן יהודה מזרחי, מי שהיה ללא ספק יהודי כורדי, היה בעל
בית-ספר בעמדיה ואחר כך במוסול. בית-ספרו, כפי שזה מתברר מן המכתבים, נתמך
בעיקר על-ידי תרומות. לאחר מותו של מזרחי השתדלה אלמנתו להמשיך את עבודתו
בבית-הספר. המכתב הנידון לא חובר, לפי כל הנראה, על ידה, מכיוון שהוא מלא
מליצות ומראה ידיעות לא קטנות בעברית ובספרות הרבנית</span>

<span dir="rtl">והמחברים מוסיפים:</span>

<span dir="rtl">האנתרופולוג בראואר הניח מיד שאין ביכולתה של אשה, אפילו
היא יודעת קרוא וכתוב</span>, <span dir="rtl">לחבר מכתב בעברית יפה,
במיוחד בשל השימוש המרובה במקורות מן הספרות הרבנית.</span>

<span dir="rtl">אם הייתה זו ישיבה, או היה זה "בית ספר" ניתן עדיין
להתווכח. אך ביחס לתפיסתו של באואר את מעמדה של אסנת ברזאני, כל המאמר,
"הרבנית אסנת" מפריך את עמדתו.</span>

<span dir="rtl">ומהצד השני, קיימת גם פרשנות פולקלוריסטית לדמותה של
אסנת.</span>

<span dir="rtl">הפולקלור אוהב ניסים, וגם אוהב להדגיש את הנשיות, ואת
הכוחות הפלאיים של החלשים.</span>

<span dir="rtl">אסנת בת הרב שמואל אדוני (ברזאני) הייתה אישה חכמה ותורנית
גדולה</span>. <span dir="rtl">היא למדה את חכמת הקבלה ותעש לה שם גדול
בנסים ונפלאות. אחרי שילדה לבעלה בן אחד ובת אחת, התפללה לה' שיחדל להיות
לה אורח נשים , כדי שתוכל לעסוק בתורה הקדושה ובטהרה. ה' נתן לה את
שאלתה.</span>

<span dir="rtl">מבחינה מסוימת גם האגדה הזאת הולכת בעקבותיו של בראואר, כי
גם מחברה לא יכול להשלים עם אישה "שלמה" העוסקת בתורה.</span>

<span dir="rtl">ולבסוף, אגדה שנקשרת בצורה זו או אחרת לחכמים רבים:</span>

<span dir="rtl">ואסנת הייתה יפת תואר ויפת מראה. ויהי היום ותעל אסנת על
הגג לשטוח את בגדי הכביסה שלה, וירא אותה גוי אחד ונפשו חשקה בה. ויהי בחצי
הלילה ויתגנב הגוי אל הגג ולבו יחשוב עוון לו על הרבנית. מיד קראה שמות של
קדושים והגוי נשאר תלוי על קירות הגג מבלי שיוכל לזוז ממקומו. ויהי בבקר
ויודע הדבר</span>. <span dir="rtl">קהל רב של אנשים הצטופפו וחזו במחזה
נפלא זה. כל מאמציהם להזיז את הגוי ממקומו עלו בתוהו. הדבר הגיע לאוזני
הואלי - הפחה של העיר - והוא בעצמו בקש מאת אסנת הרבנית לשחרר את הגוי . אך
היא סרבה באומרה לו : "אלו גוי זה בא אלי על מנת לגנוב חפץ מחפצי ביתי כי
עתה החרשתי ; אך הוא בא אלי מתוך כוונה לפגוע במוסר ולכן ישאר תלוי
במקומו". המושל נשבע לה שאם תתיר את הגוי החוטא יענישהו כיאות לו ויתלהו
לעיני כל. באותה שעה שחררה אסנת את הגוי, תלו אותו על עץ, וכל אנשי העיר
ראו כן תמהו</span>.

<span dir="rtl">ואנחנו נסתפק בפרשנות המחקרית, המתארת את צירוף המקרים
שהביא לישיבת מוסול את ראש הישיבה אסנת ברזאני.</span>
