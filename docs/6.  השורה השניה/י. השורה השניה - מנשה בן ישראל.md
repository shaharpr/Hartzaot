<span dir="rtl"><u>השורה השניה ­– מנשה בן ישראל</u></span>

<span dir="rtl">מנשה בן ישראל חי בין השנים 1604 ל – 1657. 53 שנות חיים
בלבד.</span>

<span dir="rtl"><u>מה ארע באותן שנים?</u></span>

<span dir="rtl">רנה דקארט, מבשר הנאורות, חי בין השנים 1596 ל-
1650.</span>

<span dir="rtl">שפינוזה, מבשר החילוניות, חי בין 1632 ל- 1677.</span>

<span dir="rtl">יוהנס קפלר, מאמת תורת קופרניקוס, חי בין 1571 ל-
1630.</span>

<span dir="rtl">גלילאו גלילאי, פיזיקאי מודרני מבריק, חי בין 1564 ל-
1642.</span>

<span dir="rtl">תומס הובס, מראשוני הפילוסופים של החברה והמדינה, חי בין
1588 ל- 1679.</span>

<span dir="rtl">ויליאם שקספיר, המחזאי שיצירותיו נצחיות, חי בין 1564 ל-
1616.</span>

<span dir="rtl">רמברנדט, גדול הציירים ההולנדים, חי בין 1606 ל-
1669.</span>

<span dir="rtl">אירוע משמעותי ביותר במערב אירופה הוא מרד ארצות השפלה
(היום הולנד) נגד האימפריה הספרדית, שנמשך, בשלבים, 80 שנה בין 1568 ל
1648. למרד זה היו השפעות רבות, וביניהן הייתה לו גם משמעות דתית, כאשר
הולנד החופשית הייתה פרוטסטנטית, והשתחררה מעול האינקויזיציה הספרדית
הקתולית. בנוסף, הולנד הלכה והתפתחה למעצמה ימית עולמית, בין השאר בזכות
מדיניות ליברלית בתוך המדינה.</span>

<span dir="rtl">בתקופה זו חי ופעל מנשה בן ישראל.</span>

<span dir="rtl">יש שיאמרו שחולל גדולות, בעיקר באפשרות חזרתם של היהודים
לבריטניה, אחרי ארבע מאות שנה של איסור מגורים שם, ויש שיאמרו שנכשל בכל
אשר עשה.</span>

<span dir="rtl">כך או כך חייו היו טרגדיה בדרך כלל, אבל רבי מעש.</span>

<span dir="rtl">לנצחיות אחת זכה, וגם היא בויכוח.</span>

<span dir="rtl">אם הזכרנו את רמברנדט שחי בימיו... רמברנדט התעניין
בציוריו ביהודים, ובין השאר נשאר לנו פורטריט אחד, ואולי אחר, של מנשה בין
ישראל.</span>

<img src="י. השורה השניה - מנשה בן ישראל/media/image1.jpeg"
style="width:5.67708in;height:7.29167in" />

<span dir="rtl">פורטריט של מנשה בן ישראל, רמברנדט, מוזיאון הרמיטז'
סן-פטרבורג</span>

<span dir="rtl">(הועתק מפרויקט גוטנברג)</span>

<span dir="rtl">ואולי דווקא הרישום זה...</span>

<img src="י. השורה השניה - מנשה בן ישראל/media/image2.jpeg"
style="width:7.16528in;height:9.92847in" />

<span dir="rtl">שניהם מופיעים במאמר בפרויקט גוטנברג:</span>

<https://www.gutenberg.org/cache/epub/62562/pg62562-images.html>

<span dir="rtl">ולא נכנסתי לשאלת הפורטרטים האלה... השאלה המעניינת יותר
היא מה עשה.</span>

<span dir="rtl">ב 1497 יהודי פורטוגל, ביניהם רבים ממגורשי ספרד (1492),
"הופכים נוצרים" בכוח, או בטכסיס ערמומי (שלא חוקי גם מבחינת הכנסייה...)
ומאז הם אנוסים וחלים עליהם חוקי האינקויזיציה.</span>

<span dir="rtl">באתר של מט"ח, מתאר ד"ר צבי גולדבלום את תולדות חייו של
מנשה בן ישראל.</span>

<https://lib.cet.ac.il/pages/item.asp?item=20882>

<span dir="rtl">על פי רשימות האינקויזיציה הפורטוגזית, יוסף דיאס, אביו של
מנשה, נכלא ועונה על ידי האינקויזיציה אך שוחרר, וברח עם משפחתו לאי מדיירה
שהיה בשליטת הפורטוגזים. שם נולד ב 1604 מנואל דיאס סואירו (והוא מופיע
ברשימות האינקויזיציה).</span>

<span dir="rtl">מכיוון שגם שם רדיפות האינקויזיציה הלכו וגברו, ברחה
המשפחה לעיר לה-רושל במערב צרפת, שהייתה ליברלית קצת יותר, מפני שהתנגדה
לקתוליות (אבל באופן רשמי לא הרשתה לאנוסים לחזור ליהדות, כי זה מנוגד
לעיקרון הנוצרי, שנוצרי הוא נוצרי לנצח).</span>

<span dir="rtl">חיים חדשים מתחילים לגבי מנואל, שהופך מנשה, כאשר המשפחה
עוברת לאמסטרדם, בהיותו בן שש.</span>

<span dir="rtl">ב 1610, ההולנדים עדיין נלחמים על עצמאות מלאה, אך כבר
מאפשרים פולחן של דתות שונות. כך גם שמות בני המשפחה משתנים: האב יוסף, האם
רחל, הבת אסתר, ושני הבנים אפרים ומנשה. כנראה שמנשה נימול בשנה זו. שם
המשפחה הפך "ישראל".</span>

<span dir="rtl">המשפחה הייתה ענייה, אך דאגה לחינוך יהודי לבנים, כנראה
בתמיכת הקהילה.</span>

<span dir="rtl">המורים הרבנים יובאו מחוץ לארץ, כי הקהילה הייתה חדשה.
מוריו היו הרב יצחק עוזיאל מפאס במרוקו, ושאול מורטירה מוונציה. (האחרון
היה גם מורו של שפינוזה, אך כנראה ששפינוזה למד גם אצל מנשה בן ישראל מאוחר
יותר).</span>

<span dir="rtl">הלימודים באמסטרדם היו לא רק לימודי דת, אלא גם לימודים
כלליים. מתמטיקה, אסטרונומיה, דקדוק עברי, שפות.</span>

<span dir="rtl">מנשה בן ישראל הצטיין בעיקר בשני נושאים:</span>

<span dir="rtl">כשרון מיוחד לשפות. מלבד הפורטוגזית שהייתה שפת האם שלו
הוא שלט בספרדית, בעברית, בהולנדית, בלטינית, ביוונית קלסית, באנגלית. ויש
אומרים בעוד שפות.</span>

<span dir="rtl">הכשרון השני היה כשרון רטורי. כבר בגיל חמש עשרה אפשרו לו
לשאת דרשות בקהילה. במשך עשרים שנה נאספו 350 דרשות שלו. הוא לא הצטיין
בעמקות הדרשות או בחידושים, והצלחתו הייתה בעיקר ביכולת ההבעה
והנאום.</span>

<span dir="rtl">בגיל 18 הוא מתמנה לרב של קהילה הנקראת "נווה שלום" בתוך
אמסטרדם.</span>

<span dir="rtl">הוא נושא לאשה את רחל אברבנאל, במשך שנים ספורות שני הוריו
נפטרים, ולו נולדים שני בנים, יוסף ושמואל, ובת חנה.</span>

<span dir="rtl">השכר אינו מספיק למחייתם.</span>

<span dir="rtl">וכאן מנשה בן ישראל מופיע כיזם. הוא מקים ב 1626 את בית
הדפוס העברי הראשון בהולנד.</span>

<span dir="rtl">להלן הסמלים, או הלוגו, של בית הדפוס.</span>

<img src="י. השורה השניה - מנשה בן ישראל/media/image3.png"
style="width:3.20833in;height:5.65625in" alt="undefined" />

<span dir="rtl">פרטים על בית הדפוס נמצא במאמר ב</span> JSTOR
<span dir="rtl">בשם:</span>

<u>Amsterdam: Hebrew Printing</u>

[L.
Fuks](https://www.jstor.org/action/doBasicSearch?Query=au%3A%22L.%20Fuks%22)

[*European Judaism: A Journal for the New
Europe*](https://www.jstor.org/journal/europeanjudaism), Vol. 5, No. 2
(Summer 71), pp. 17-20 (4 pages)

<https://www.jstor.org/stable/41444193>

<span dir="rtl">כותב המאמר מספר שבינואר 1627 יצא ספר תפילות, כספר ראשון
מבית הדפוס של מנשה בן ישראל. ההוצאות לאור הראשונות היו באיכות לא גבוהה,
אך הוא השתפר וב 1629 הוא מוציא לאור ספר באיכות גבוהה, ספר מדעי "חשוד"
בעולם היהודי, הספר הראשון בעברית העוסק בקופרניקוס, גלילאו, ובעיות
אסטרונומיות ומתמטיות.</span>

<span dir="rtl">הסופר, יוסף שלמה דלמיגו מגיע מכרתים, ומקבל משרת רב באחת
משלושת הקהילות הספרדיות באמסטרדם הנקראת בית ישראל. רק אחרי קשיים רבים
כולל **צנזורה על ידי הסמכויות היהודיות הספרדיות דווקא**, הספר
מופיע...</span>

<span dir="rtl">(הקנאות של הנהגת הקהילה הספרדית-פורטוגזית באמסטרדם,
שידועה לנו מפרשת אוריאל אקוסטא, וברוך שפינוזה, עוד תופיע בהמשך)</span>

<span dir="rtl">מנשה בן ישראל מתפתח לכיוון הפצת הדפוס שלו מחוץ להולנד.
בניו נשלחים ליריד המרכזי של הספרים באירופה, בפרנקפורט, וגם לפולין,
למועצת "ועד ארבע הארצות".</span>

<span dir="rtl">הם קונים ספרים, ומקבלים סמכות להדפסות חדשות.</span>

<span dir="rtl">מנשה בן ישראל הופך לדמות משמעותית בחיים האינטלקטואלים של
אמסטרדם, מקבל משרת פרופסור לעברית במוסד</span> Athenneum Illustre
<span dir="rtl">(בית ספר "מהולל" של העיר, אבל ללא יכולת להעניק תארים),
רמברנדט מצייר את דיוקנו, וגם ארבע אילוסטרציות לספר של מנשה בן
ישראל</span> piedra glorosia <span dir="rtl">שנזכיר אחר כך.</span>

<span dir="rtl">מנשה בן ישראל ובניו הוציאו לאור עבודות בלטינית, והיו
מוכרי ספרים גם של הוצאות לאור אחרות באמסטרדם.</span>

<span dir="rtl">הספרן של מלכת שוודיה כריסטינה, הזמין כמה ספרים ממנשה, אך
הם מעולם לא שולמו.</span>

<span dir="rtl">גם ספרים באידיש יצאו מבית הדפוס שלו.</span>

<span dir="rtl">נראה שב 1640 כבר יש לו מתחרה משמעותי, עמנואל בנבנישתי,
שלמד הדפסה בונציה והתמחה בספרים עבריים.</span>

<span dir="rtl">ב 1639, גם מִשרתו כרב מצטצמת לאחר איחוד כל קהילות אמסטרדם
תחת הרב מורטירה.</span>

<span dir="rtl">מתברר שהיחסים בין מנשה בן ישראל ובין הרבנים מנהיגי קהילת
אמסטרדם (ההנהגה נקראה "המעמד") לא היו לגמרי תקינים.</span>

<span dir="rtl">כאשר אחרי 1639, הוא מנסה לעסוק גם במסחר, ויחד עם אחיו
וגיסו הוא יוזם עסק בנמל רסיפה שבברזיל, הוא מסתכסך עם קבוצת סוחרים
יהודיים אחרים, וזה מגיע לסכסוך בתוך הקהילה והשמצות, כמו שאנחנו אוהבים,
ובסוף נענש מנשה, לא ברור על מה, וזוכה אפילו לעונש חרם של יום אחד שמוטל
עליו. לא נורא אבל משפיל.</span>

<span dir="rtl">אחרי שהוא עוזב את עסקיו אלו, הוא דווקא מצטרף להנהגת
הקהילה, ואלמלא היה באנגליה מאוחר היותר, היה בין המחרימים את שפינוזה...
וזאת למרות שקודם היה מורה שלו... (ואולי, להיפך, היה מגן עליו וההיסטוריה
הייתה אחרת?)</span>

<span dir="rtl">מעניין ביותר הוא מחקר חדש, הקשור לאיורים של רמברנדט
לספרו</span> piedra glorosia<span dir="rtl">. ספר זה נכתב על ידו בספרדית
(תרגום שם הספר "אבן יקרה" או "אבן תפארת") והוא עוסק בפירוש לספר דניאל,
המסתורי למדי.</span>

<span dir="rtl">בספר זה מופיעים ארבעה איורים (תחריטים) של
רמברנדט.</span>

<img src="י. השורה השניה - מנשה בן ישראל/media/image4.jpeg"
style="width:6.17708in;height:9.37159in"
alt="תמונה שמכילה נייר צילום, אומנות, הדפסות התיאור נוצר באופן אוטומטי" />

<span dir="rtl">נושאי האיורים הם: דוד וגולית, חלום יעקב, שבירת הפסל של
נבוכדנצר, ארבעת החיות המסמלות את ארבעת האימפריות בחזון דניאל.</span>

[https://www.rembrandthuis.nl/nl/kronieken/rembrandts-etchings-for-menasseh-ben-israels-piedra-gloriosa-a-mystery-solved<span dir="rtl">/</span>](https://www.rembrandthuis.nl/nl/kronieken/rembrandts-etchings-for-menasseh-ben-israels-piedra-gloriosa-a-mystery-solved/)

<span dir="rtl"><u>המאמר החוקר את הקשרים בין מנשה בן ישראל ורמברנדט
הוא:</u></span>

**<u>Rembrandt’s Etchings for Menasseh ben Israel’s Piedra Gloriosa: A
Mystery Solved</u>?**

Auteur(s): Steven Nadler, Victor Tiribás <span dir="rtl">2021</span>

<span dir="rtl">המאמר דן באריכות בשאלת היחסים בין מנשה בן ישראל
ורמברנדט. האם היו ביניהם יחסי שיתוף פעולה, או שמנשה קנה את האיורים
(תחריטים).</span>

<span dir="rtl">אחת הסיבות שהכותבים מניחים שהיה שיתוף פעולה היא יצירה
אחרת של רמברנדט,</span>

<span dir="rtl">"משתה בלשאצר" (סצנה מספר דניאל)</span>

<img src="י. השורה השניה - מנשה בן ישראל/media/image5.jpeg"
style="width:7.16528in;height:5.79653in" />

<span dir="rtl">באירוע, מופיע "הכתובת על הקיר", שהיא "מנא מנא תקל
ופרסין" על פי ספר דניאל, אך באותה צורה ממש, שבה מופיע כתובת זו בספר של
מנשה,</span> De Termino Vitae <span dir="rtl"></span>

<img src="י. השורה השניה - מנשה בן ישראל/media/image6.jpeg"
style="width:7.16528in;height:5.20208in" />

<span dir="rtl">וייתכן שבזכות שיתוף פעולה, רמברנדט לקח את "הכתובת על
הקיר" ממנשה בן ישראל.</span>

<span dir="rtl">אבל, בנוסף, בעניין האיורים של רמברנדט בספר "אבן יקרה"
(הכתוב ספרדית), יש מסתורין אחר.</span>

<span dir="rtl">מתוך 23 הספרים המקוריים הנמצאים היום (בינתיים) רק תשעה
מאויירים באיורי רמברנדט, עשרה ללא האיורים, וארבעה עם איורים של אמן אחר,
כנראה האמן היהודי שלום איטליה. האיורים של האמן היהודי דומים לאלו של
רמברנדט בהבדל אחד בולט. בראשונים מופיע אלוהים בדמות אדם זקן מזוקן לבוש
גלימה, ובאחרונים חלל ריק במקומות האלה.</span>

<span dir="rtl">ההסבר האפשרי נעוץ במסמך של מנהיגות הקהילה מהתאריך המתאים
להוצאת הספר (1655), ותוכנו (תרגום חופשי מאנגלית, וכנראה תורגם
מפורטוגזית):</span>

<span dir="rtl">בכ"ט בניסן, החברים של המעמד שהתאספו יחד, רבי חכם מנשה בן
ישראל הציג לפניהם בקשה לאישור ספר שהוא חיבר בנושא פרשנות לחלום נבוכדנצר,
כאשר הוא נתן לביקורת לאחר הדפסתו. החברים של המעמד לא אִשרו אותו כי הוא
מנוגד ל"הסכמות". הרבי הסכים לחברי המעמד ונשבע באלוהים לא להדפיס ספר נוסף
מבלי להביא אותו קודם לאישור המעמד...</span>

<span dir="rtl">למרות שניתן לתת הסברים שונים לסיפור, נראה שמנשה בן ישראל
הסתבך עם הרבנים, כאשר הוציא את הספר מבלי לקבל את אישורם. ואנחנו יודעים
מניסיונם של אחרים, שלא כדאי להסתבך איתם במאה ה-17...</span>

<span dir="rtl">כנראה, לאחר הדיון הזה, המשיך להוציא את הספר בלי האיורים,
ומאוחר יותר הכניס איורים של הצייר הישראלי, ללא דמות אלוהים.</span>

<span dir="rtl">מנשה בן ישראל כתב ספרים רבים, בשפות שונות, והוציא לאור
ספרים רבים בשפות שונות. ידועים ספריו "המכריע" ו"תשועת ישראל" שמכוונים
לנוצרים, ומלאים באפולוגטיקה על היהדות, ובהפרכת אמונות ההבל של הנוצרים
לגבי היהודים.</span>

<span dir="rtl">ספריו שלו אינם נחשבים היום כבעלי ערך גדול, לעומת זה,
בזמנו, גם אישיותו וגם בית הדפוס שלו תרמו ליצירת קשרים משמעותיים בינו
ובין אנשי תרבות, ומדינאים, והפכו אותו לדמות בעלת חשיבות לאומית, המוכרת
בהולנד ובארצות אחרות.</span>

<span dir="rtl">מהסיבה הזאת אוסף כל יצירותיו נמצא באוניברסיטת אמסטרדם,
ובאתר הספרייה, סרוקים מכתבים שלו, וכחמשים וחמישה ספרים שהדפיס בבית הדפוס
שלו. (לא הצלחתי להגיע אליהם עד כה).</span>

<span dir="rtl">פרסומו ההיסטורי העיקרי בא מפעילותו להחזרת היהודים
לבריטניה.</span>

<span dir="rtl">ולשם כך אנחנו צריכים לחזור כארבע מאות שנים
אחרונית.</span>

<span dir="rtl"><u>(מהויקיפדיה)</u></span>

<span dir="rtl">ב-18
ביולי </span>[1290](https://he.wikipedia.org/wiki/1290)<span dir="rtl">,
שבאופן סמלי חל באותה שנה ב[תשעה
באב](https://he.wikipedia.org/wiki/%D7%AA%D7%A9%D7%A2%D7%94_%D7%91%D7%90%D7%91),
שיגר המלך [אדוארד
הראשון](https://he.wikipedia.org/wiki/%D7%90%D7%93%D7%95%D7%90%D7%A8%D7%93_%D7%94%D7%A8%D7%90%D7%A9%D7%95%D7%9F)</span> <span dir="rtl">צווים
אל השֶריפים של כל ערי אנגליה. בצווים נכתב כי על כל היהודים לעזוב את
המדינה עד היום הראשון בחודש נובמבר 1290; עוד נכתב כי היהודים שיישארו בה
לאחר תאריך זה יוצאו להורג. בעקבות הוראת המלך גורשו באותה שנה אלפי יהודי
אנגליה. היהודים שהיגרו בעיקר
ל[הולנד](https://he.wikipedia.org/wiki/%D7%94%D7%95%D7%9C%D7%A0%D7%93),
[צרפת](https://he.wikipedia.org/wiki/%D7%A6%D7%A8%D7%A4%D7%AA)</span> <span dir="rtl">ו[ספרד](https://he.wikipedia.org/wiki/%D7%A1%D7%A4%D7%A8%D7%93)</span> <span dir="rtl">הסמוכות,
הורשו אמנם לקחת איתם את רכושם, אך בתיהם וכל הנכסים והרכוש שלא הצליחו
לקחת עימם הפכו לפי צו ממלכתי לרכוש הכתר, וכל החובות לטובתם הוסבו לחובות
לטובתו</span>.

<span dir="rtl">אם גירוש אנגליה פחות ידוע לנו מגירוש ספרד, הרי זה מסיבה
פשוטה, שמאנגליה גורשו כמה אלפי יהודים, ומספרד מאות אלפים.</span>

<span dir="rtl">אבל, חשוב להדגיש, שאחרי הגירוש יהודים לא הורשו להתיישב
באנגליה במשך מאות שנים.</span>

<span dir="rtl">המאה ה-17 גם בבריטניה הייתה מאה "מעניינת".</span>

<span dir="rtl">הדמוקרטיה הבריטית לא נוצרה במהפכה אלא בהתפתחות איטית,
שראשיתה, אולי במלך ויליאם הראשון (הומלך ב 1066) המקים מועצה לסיוע בנושאי
חקיקה.</span>

<span dir="rtl">במשך השנים, מקבלת המועצה הזו, שהופכת פרלמנט, זכויות וכוח
ממשי, תוך התמודדות מתמדת עם המלכים.</span>

<span dir="rtl">ב 1640 סכסוכים בין הפרלמנט הבריטי ובין המלך מתפתחים
למלחמת אזרחים, במאבק זה מתבלט קרומבל כמנהיג מצליח.</span>

<span dir="rtl">המלך מוצא להורג ב 1649.</span>

<span dir="rtl">יש אומרים שקרומבל הוביל למעין רפובליקה מודרנית, ויש
הרואים בו דיקטטור מתקדם.</span>

<span dir="rtl">כך או כך אחרי מותו חוזרת המלוכה, ובכל זאת ב 1688 הצליח
הפרלמנט להדיח מלך ולהמליך אחר במקומו, מה שמוכיח, שהפרלמנט הגדיל את כוחו
בשנים אלו.</span>

<span dir="rtl">לענייננו חשוב שקרומבל היה טוב ליהודים... ושמנשה בן ישראל
היה איש ציבור חזק שנאבק על זכויות היהודים.</span>

<span dir="rtl">ומניעיו של מנשה מעניינים.</span>

<span dir="rtl"><u>האינפורמציה בנושא זה לקוחה מהמאמר "איש התקווה" מאת
ד"ר צבי גולדבלום, באתר מט"ח.</u></span>

<span dir="rtl">בספטמבר 1644 הגיע לאמסטרדם נוסע חריג במקצת מדרום אמריקה.
כ"נוצרי חדש" נקרא בשם אנטוניו דה מוֹנטֶזינוֹס, אך כעת שב לשמו היהודי -
אהרון לוי דה מונטזינוס - והיה לו סיפור מרתק. בשנות נדודיו הרבות ביבשת
אמריקה, סיפר, פגש בקבוצת אינדיאנים שקריאת שמע שגורה בפיהם, ושטענו שמוצאם
משבט ראובן; לטענתם, צאצאי שבט יוסף התגוררו בסמיכות אליהם. דה מונטזינוס
טען שהאינדיאנים הללו מצפים לצאת עד מהרה מסביבתם הנוכחית, וליטול חלק
בגאולה העתידה לבוא על עם ישראל כולו. האורח אף הגדיל לעשות וחתם על דבריו
כאמת מוחלטת.</span>

<span dir="rtl">וצריך לציין שני דברים בהקשר לסיפור זה.</span>

<span dir="rtl">במאה ה-17 קשה היה לאמת סיפורים מאמריקה, ומנשה בן ישראל
היה בעל נטיות מיסטיות ואפילו משיחיות חזקות, וניתן לראות זאת מספריו, כולל
הספר "אבן יקרה" שהזכרנו לעיל.</span>

<span dir="rtl">פייק ניוז הן לא המצאה של דורנו, ותמיד הייתה להן השפעה,
בעיקר על מי ש"בּשֶל" לקבל את השפעתן, והן הופכות לניצוץ שמדליק את
הלהבה.</span>

<span dir="rtl">בתחילת 1650, כותב מנשה בלטינית, את הספר "מקווה ישראל"
בהקדשה לממשלה המהפכנית של בריטניה (ממשלתו של קרומבל). הוא עצמו
מעיד:</span>

<span dir="rtl">לגבי עדותו של אדון אנטוניו מונטזינוס, כתבתי חיבור שבקרוב
אוציאו לאור. תושביה הראשונים של אמריקה היו לדעתי עשרת השבטים ... הפזורים
גם בארצות אחרות ... ששומרים על דתם ואמונתם מתוך ציפייה לשוב ולחזור בבוא
העת לארץ הקודש</span>.

<span dir="rtl">לדעתו, כדי להחיש את בוא המשיח צריך לשפר את תנאי היהודים,
הנרדפים בכל אירופה, ובין השאר לאפשר להם כניסה חוקית לבריטניה.</span>

<span dir="rtl">נשים לב, שהתקופה היא פחות מעשרים שנה לפני הופעתו של שבתי
צבי. אנחנו רואים תפיסה משיחית נאיבית, אצל מנהיג רחב אופקים. אבל הוא לא
מצפה לגאולה מיידית, וקושר את הגאולה דווקא בשיפור חיי היהודים.</span>

<span dir="rtl">הספר "מקוה ישראל" זכה להצלחה אצל האנגלים. כמובן, מתוך
הנחה שהגאולה תבוא עם התנצרותם של היהודים ... כולם מצפים למשיח, כל אחד
בדרכו.</span>

<span dir="rtl">מנשה בן ישראל עצמו הפך להיות דובר היהודים לגבי הממשלה
הבריטית.</span>

<span dir="rtl">מנשה הוזמן לאנגליה על ידי קרומבל, ואחרי השהיות רבות
(למשל מלחמה בין הולנד ואנגליה...) הוא מגיע ללונדון ב 1655. למעשה, יהודים
כבר חדרו לאנגליה במספר קטן, ובלי יצירת קהילה. כלפי חוץ כאנוסים.</span>

<span dir="rtl">מנשה התקבל בכבוד, וקיים שיחה עם קרומבל, ואמנם קרומבל
הביא את העניין למועצת המדינה עם גישה חיובית. אבל כונסה ועדה (מוכר
קצת...), שבסופו של דבר קבעה תנאים קשים מאוד למגורי יהודים, שלא היו
ריאליים. הציבור היה אנטישמי, וכרגיל, השליטים מהססים להתמודד איתו.</span>

<span dir="rtl">ב 1656 מפרסם מנשה בן ישראל את ספרו "תשועת ישראל" שבו הוא
מפריך את כל ההאשמות לגבי היהודים, שהשתמשו בהן מתנגדיו. המטרה, כמובן,
להתמודד עם האנטישמיות.</span>

<span dir="rtl">בפועל, מצב הקהילה הקטנה של אנוסים בלונדון השתפר, והם
אפילו יצרו לעצמם בית כנסת גלוי. דווקא משום כך, הם עצמם הסתכסכו עם מנשה
בן ישראל.</span>

<span dir="rtl">מבחינתם, לא כדאי לעשות הרבה רעש...</span>

<span dir="rtl">קרומבל עצמו המשיך לתמוך בו, ואפילו הציע לו קצבה כדי לגור
באנגליה, מנשה נטה לכך.</span>

<span dir="rtl">אך היה מאוחר מדי. בנו שמואל, שליווה אותו במסע ובדיונים
נפטר לפתע, והוא חזר לקברו בהולנד, ובדרך הוא עצמו חלה ונפטר ב 1657 בגיל
53.</span>

<span dir="rtl">האם נכשל בפעילותו העקשנית?</span>

<span dir="rtl">כך מסיים המאמר:</span>

<span dir="rtl">אולם שאיפתו העיקרית הייתה להבטיח ליהודים את הזכות לחזור
ולהתיישב באנגליה. למען מטרה זו הקריב את כל משפחתו, את כספו ואפילו את
בריאותו, ולבסוף סבר שנכשל. שום אופציה שהציע - לא סובלנות כלפי נוצרים
כלפי חוץ, ששומרים על מנהגי היהדות, ואף לא פשרה כלשהי שתאפשר ליהודים
לחיות תחת מגבלות קשות - לא הצליחה לספק מפלט בטוח להמוני היהודים הנרדפים,
ובוודאי לא להניח תשתית לגאולה עתידית</span>.

<span dir="rtl">המצב הרעוע שנותר אחרי פטירתו יכול היה להידרדר בקלות לאחר
מות קרומוול ב- 1658, ולהביא לגירוש היהודים שכניסתם כבר הותרה.</span>

<span dir="rtl">עם הושבת צ'ארלס השני על כס המלוכה ב- 1660 הוגשו עתירות
למלך לגרש את כל מי שהיה להם קשר ליהדות ולהחרים את רכושם. אך במקום זאת
ביקש המלך מהפרלמנט לנקוט צעדים להגנת היהודים באנגליה. ניסיונות נוספים
לחולל גירוש נתקלו בהתנגדות דומה מצד המלך, ולמן הרסטורציה \[החזרת המלוכה
ב 1660\] ואילך לא היה עוד מי שערער ברצינות על זכותם של היהודים להיכנס
לאנגליה ולשבת בה ובשאר האיים הבריטיים</span>.

<span dir="rtl">בדיעבד, ההסדר שהתקבל בפועל - ללא הסכמה רשמית או חוקית -
של אישור שבשתיקה לכניסתם ולמגוריהם של יהודים בשלווה, היה במידה רבה טוב
יותר, ופתוח פחות לשינויים תחיקתיים, מאשר רישיון רשמי להגירה כפי שניסה
מנשה להשיג</span>.

<span dir="rtl">ועל כך אמרו חכמינו:  
"לא עליך המלאכה לגמור, אך אין אתה חופשי להיבטל ממנה..."</span>

<span dir="rtl">ואנחנו, בקושי רב אנחנו יודעים מה עשו אנשים בעבר, ולעולם
לא נדע כמה השפיעו.</span>

<span dir="rtl">נותרה לנו האפשרות לספר את סיפורם, וגם זה רק על קצה
המזלג.</span>
