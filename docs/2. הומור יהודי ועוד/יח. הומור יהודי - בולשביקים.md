<span dir="rtl"><u>הומור יהודי 18 – בולשביקים</u></span>

<span dir="ltr"></span>

<span dir="rtl"><u>המהפכה הרוסית (הקומוניסטית, הבולשביקית).</u></span>

<span dir="rtl">בשנת 1917 הייתה רוסיה מעורבת במלחמת העולם הראשונה,
ונלחמה כנגד גרמניה, אוסטרו-הונגריה, תורכיה. 12 שנה קודם הובסה רוסיה על
ידי יפן, וגם במלחמת העולם הראשונה לא היו לה הצלחות רבות.</span>

<span dir="rtl">זרמים מהפכניים ברוסיה שהתעוררו עשרות שנים קודם, הבשילו
למהפכה של ממש, ובפברואר 1917 הצאר ניקולאי השני עוזב את השלטון.</span>

<span dir="rtl">יש בעיה בכל מהפכה.</span>

<span dir="rtl">יש סיבות לכך שהעולם הקיים ראוי להיעלם, אך לא ברור מה
יבוא במקומו.</span>

<span dir="ltr"></span><span dir="rtl">"עולם ישן עדי היסוד נחרימה", (או
נחריבה), זה החלק שנעשה היטב ברוב המהפכות.</span>

<span dir="ltr"></span><span dir="rtl">"את עולמנו אז נקימה" זה החלק
הקשה, ובדרך כלל טובל בהרבה דם וסבל, ומגיע למחוזות לא צפויים מראש.</span>

<span dir="rtl">מי שמצליח לשלוט בסופו של דבר (וזה לא אומר להגשים את
המטרות המוצהרות של המהפכה...), זה מי שמאורגן יותר. וזה היה ההישג של
הבולשביקים בראשות לנין, שהצליחו לתפוס את השלטון בכוח באוקטובר (שהפך
לנובמבר) אותה שנה.</span>

<span dir="rtl">תפיסת השלטון הייתה התחלה של מלחמת אזרחים נוראה שהשתוללה
ברוסיה במשך שש שנים, בעצימות משתנה, ובאכזריות לא משתנה משני הצדדים.
ושוב, הניצחון של הצבא האדום (של הבולשביקים), בא בזכות זה שאויביהם היו
אוסף צבאות פחות מאורגנים, ואולי גם בזכות המנהיג הנחוש של הצבא האדום,
לאון טרוצקי, ולמרות שמדינות מערב אירופה וארה"ב תמכו במנשביקים
(הלבנים).</span>

<span dir="rtl">מיליונים מתו במלחמה וברעב שנבע ממנה, הייצור החקלאי פחת
לשליש, והתעשייתי לשביעית ממה שהיה לפניה. בנוסף רוסיה איבדה חלקים מארצה
בהסכם השלום עם גרמניה בראשית המלחמה.</span>

<span dir="rtl">ההומור העממי לא מנסה להביע, כמובן, את סבל המלחמות
והמהפכות, ומצליח לחייך, למרות שהקטעים להלן, נכתבו שנים ספורות לאחר
המהפכה. (אחד הסימנים</span> <span dir="ltr"></span><span dir="rtl">לכך,
אולי הוא השימוש במילה בולשביקים, ולא המילה קומוניסטים, שהייתה נהוגה יותר
מאוחר יותר).</span>

<span dir="rtl">שוב, תיארוך הקטעים עצמם קשה או לא ניתן בכלל. הספר יצא
במתכונת מצומצמת (כרך אחד) ב 1922, ובמתכונת הנוכחית (שלושה כרכים) ב
1935-1938. לכן יימצאו קטעים על לנין, טרוצקי וחבריהם, אבל גם על סטלין
ואפילו על הטיהורים שלו.</span>

<span dir="ltr"></span>

<span dir="rtl"><u>היהודים במהפכה</u></span>

<span dir="rtl">קשה לומר, אם רוב היהודים תמכו במהפכה מראש, יש טענה
שההיפך הוא הנכון. אבל:</span>

<span dir="ltr"></span><span dir="rtl">1. בחלק האקטיבי, ובמנהיגות של
המפלגה הבולשביקית היו יהודים רבים. (אולי מפני שחלקם במשכילים בכלל היה
גדול, ומשכילים הנהיגו את המהפכה בדרך כלל).</span>

<span dir="ltr"></span><span dir="rtl">2. במלחמת האזרחים, חלק מצבאות
המנשביקים היו אנטישמיים ובצעו פרעות נוראות ביהודים, וממילא העדיפו
היהודים את הבולשביקים, שאולי לא היו אכזריים פחות, אך בעקרון לא היו
אנטישמיים, ואכזריותם הופנתה למתנגדים או חשודים בהתנגדות אך לא על פי מוצא
או דת.</span>

<span dir="ltr"></span>

<span dir="rtl"><u>מבנה השלטון הקומוניסטי</u></span>

<span dir="rtl">הפוליטביורו (הלשכה הפוליטית של המפלגה הקומוניסטית) היה,
למעשה, הגוף המבצע של רוסיה הסובייטית (מנה 7 חברים). בראשו עמד המזכיר
הכללי שהיה האיש החזק במפלגה ובמדינה, למעשה דיקטטור.</span>

<span dir="rtl">מתחת הפוליטביורו היה "הוועד המרכזי" (כמו "מרכז
הליכוד"... אבל כנראה חסר סמכויות למעשה)</span>

<span dir="rtl">הממשלה הייתה מורכבת מקומיסארים (שרים), וסרה למשמעתה של
המפלגה.</span>

<span dir="ltr"></span>

<span dir="rtl">בין המנהיגים הראשונים של המפלגה הקומוניסטית היו יהודים
רבים (יוסף נדבה במחקרו טוען ש 30% מההנהגה היו יהודים, לא ברור מה הכוונה
במילה "הנהגה").</span>

<span dir="ltr"></span>

<span dir="rtl">דמויות מרכזיות ביניהם:</span>

<span dir="rtl"><u>לאון טרוצקי</u></span><span dir="ltr"></span>
<span dir="rtl">(לייב דוידוביץ ברונשטיין, 1879-1940) ראש הצבא האדום,
ניהל את מלחמת האזרחים. גורש מהשלטון על ידי סטלין, ברח לחו"ל ונרצח ב 1940
במכסיקו על ידי שליח של סטלין.</span>

<span dir="rtl"><u>לב בוריסוביץ קמנייב</u></span><span dir="ltr"></span>
<span dir="rtl">(לב רוזנפלד 1883 – 1936) בן לאב יהודי, ייסד ב 1919 את
הפוליטביורו, היה יו"ר שלו במשך שנתיים. הוצא להורג בטיהורי סטלין.</span>

<span dir="rtl"><u>גריגורי יבסייביץ'
זינובייב</u></span><span dir="ltr"></span> <span dir="rtl">(גרשון
אהרונוביץ' רדומילסקי 1883 – 1936) היה נשיא הקומינטרן (אינטרנציונל
קומוניסטי שניסו הבולשביקים להקים כדי להשפיע על מהפכה בארצות אחרות), טוהר
כנ"ל.</span>

<span dir="rtl"><u>גנריך יגודה</u></span><span dir="ltr"></span>
<span dir="rtl">(ינוך גרשביץ' יגודה = חנוך בן גרשון יהודה 1891 – 1938)
היה שר הפנים, מקים ומפקד של נ.ק.ו.ד, הגירסה הקודמת של הקג"ב. יש טענה
שהוא אחראי למותם של 10 מיליון איש בקולקטיביזציה של סטלין. פיקח על
"הטיהור" של קמנייב וזינובייב, וטוהר בעצמו אחרי שנתיים.</span>

<span dir="rtl"><u>קארל ברנגארדוביץ' ראדק</u></span>
<span dir="ltr"></span><span dir="rtl">(קארל זולבזון 1885 – 1939) יהודי
גליציאני, מנהיג קומוניסטי שפעל בפולין, גרמניה, וברה"מ. כעיתונאי פתח את
עידן פולחן האישיות של סטלין ב 1934, שלוש שנים אחר כך הורשע במשפט ראווה,
ונרצח בכלא ב 1939.</span>

<span dir="rtl"><u>לזר קגנוביץ'</u></span><span dir="ltr"></span>
<span dir="rtl">(אלעזר ?, 1893 – 1891), חסר השכלה פורמלית, סנדלר, עבר את
כל המהפכה, מתפקיד של המזכיר הראשון של המפלגה הקומוניסטית של אוקראינה,
ועד תפקיד של קומיסר לתחבורה ולתעשיה בימי סטלין. נחשב לאחראי על מות
מיליוני אוקראינים ברעב ובין האחראים לטבח יער קאטין (טבח המוני של פולנים
ב 1940), אך גם אחראי על הישגים לוגיסטיים במלחמה נגד הנאצים שתרמו לנצחון.
שרד את תקופת סטלין לימין סטלין, הודח על ידי חרושצ'וב, ונפטר בגיל
97.</span>

<span dir="ltr"></span><span dir="rtl">(צריך להעיר, שסטלין עצמו היה בן
של סנדלר אלכוהוליסט ועוזרת בית, עם השכלה נמוכה יחסית, ואולי צריך לראות
את טיהוריו כמאבק נגד האליטות?....).</span>

<span dir="ltr"></span>

<span dir="rtl">נתחיל ביחס העקרוני, העוין כמובן, של ההומור היהודי
למהפכה:</span>

<span dir="ltr"> </span>

<span dir="ltr">2787</span>

<span dir="rtl">בסתיו 1917 פרצה המהפכה של הבולשביקים ברוסיה, והתנבאו לה
רבים, שימיה לא יימשכו.</span>

<span dir="rtl">מבלי-עולם הם הללו, לא יצטרפו אליהם אלא פתאים ועבריינים,
ומחר-מחרתיים יבוא קיצם.</span>

<span dir="rtl">נענה הילל זלאטופולסקי</span>
<span dir="ltr"></span><span dir="rtl">\[1868-1932, רוסיה, פריז, פעיל
ציוני, איש עסקים וסופר, ממייסדי קרן היסוד. עזב את רוסיה ב
1919\]</span><span dir="ltr"></span> <span dir="rtl">ואמר:</span>

<span dir="rtl">טועים אתם רבותי. כשם שהדבר-אחר יכול לשכב שלוש מאות שנה
על צידו הימני,</span>

<span dir="rtl">כך הוא יכול לשכב שלוש מאות שנה גם על צידו
השמאלי...</span>

<span dir="ltr"></span>

<span dir="ltr"></span><span dir="rtl">\[הרעיון, כמובן, אינו דווקא
שהמהפכה תוכל להתמיד שנים, אלא שחזיר נשאר חזיר ולא חשוב על איזה צד
ישכב\]</span>

<span dir="ltr"></span>

<span dir="ltr">2807</span>

<span dir="rtl">לנין עמד ליד שערי גן-עדן, ואין פותחים לו. עבר עליו יהודי
זקן וביקש לנין עצה מפיו:</span>

<span dir="rtl">מה יעשה ויכּנס לגן-עדן?</span>

<span dir="rtl">אמר לו הזקן:</span>

<span dir="rtl">אל תדאג. אעשה לך סגולה, ומיד תיכּנס.</span>

<span dir="rtl">חבשו בשק, הטילו על שכמו ודפק:</span>

<span dir="rtl">פיתחו שערים!</span>

<span dir="rtl">נשקף מלאך בעד האשנב ושאל:</span>

<span dir="rtl">מה לך?</span>

<span dir="rtl">השיב הזקן:</span>

<span dir="rtl">את מורנו ורבנו רבי קארל מארכס אני מבקש.</span>

<span dir="rtl">אמר המלאך:</span>

<span dir="rtl">כאן הוא, במדור העליון, מקום שכל גדולי הצדיקים והחסידים
שרויים שם.</span>

<span dir="rtl">אמר הזקן:</span>

<span dir="rtl">יטרח נא אותו צדיק ויגש הנה; דבר נחוץ לי אליו.</span>

<span dir="rtl">הלך המלאך ועשה שליחותו. מיד ניגש אל האשנב אדם מיוער פּנים
וראש, ואמר לו הזקן היהודי:</span>

<span dir="rtl">האתה הוא מורנו ורבנו רבי קארל מארכס?</span>

<span dir="rtl">הן,–השיב המיוער.–אני הוא.</span>

<span dir="ltr"></span><span dir="rtl">"הרכוש"</span>
<span dir="ltr"></span><span dir="rtl">\[הכוונה לספרו "הקפיטל" שהיום
יתורגם ל"הון"\]</span><span dir="ltr"></span> <span dir="rtl">לך הוא,
רבי?–חזר ושאל הזקן היהודי</span>

<span dir="rtl">הן,–חזר והשיב המיוער.– "הרכוש" לי הוא.</span>

<span dir="rtl">הוריד היהודי הזקן את השק מעל שכמו וזרקו בפני
המיוער:</span>

<span dir="rtl">הרי, רבי, הריבית שלך לפניך....</span>

<span dir="ltr"></span>

<span dir="ltr">2803</span>

<span dir="rtl">רופא, מהנדס וקומוניסטון נתווכחו זה עם זה:</span>

<span dir="rtl">מי משלשתם חשוב כראשון בעולם?</span>

<span dir="rtl">אמר הרופא:</span>

<span dir="rtl">אני ראשון, שאילמלא אני, לא היתה נבנית הצלע,שנעשתה אשה
לאדם.</span>

<span dir="rtl">אמר המהנדס:</span>

<span dir="rtl">אני ראשון, שאילמלא אני, לא היה נבנה העולם מתוך התוהו
ובוהו.</span>

<span dir="rtl">אמר הקומוניסטון:</span>

<span dir="rtl">אני ראשון, שאילמלא אני,לא היה התוהו ובוהו...</span>

<span dir="ltr"></span>

<span dir="ltr">2802</span>

<span dir="rtl">כשפרצה המהפכה הגדולה ברוסיה אמרו ליצני הדור:על שלושה
דברים התפללו תמיד יהודי רוסיה: שיהיה להם ממון הרבה, שיהיו בניהם אופיצרים
בצבא ושיהיו רשאים לדוּר בכל רחבי המדינה.</span>

<span dir="rtl">עשה הקדוש ברוך-הוא תפילתם ונענה להם על-פי דרכו: הרוויחו
במלחמה ממון הרבה–והממון נעשה כולו מטבע של-חרס; בניהם נעשו אופיצרים
בצבא–והצבא יצא כולו לתרבות רעה; הותרו לדוּר בכל רחבי המדינה–והמדינה חרבה
ועברה מן העולם...</span>

<span dir="ltr"> </span>

<span dir="ltr">2837</span>

<span dir="rtl">חקרו ליהודי ב"ועדת-הביעור"</span>
<span dir="ltr"></span><span dir="rtl">\[כנראה מין ועדת מיון למשרות\]
ושאלו אותו:  
מה אתה לגבי ממשלת המועצות?</span>

<span dir="rtl">השיב היהודי:</span>

<span dir="rtl">דומה עלי ממשלת המועצות כאשתי ממש.</span>

<span dir="rtl">אמר לו ראש הוועדה:</span>

<span dir="rtl">כולי האי?</span>

<span dir="rtl">הסביר היהודי:</span>

<span dir="rtl">עם אשתי אני דר בכפיפה אחת, ובאחרת אני מהרהר...</span>

<span dir="ltr"></span>

<span dir="rtl">קשה להיות יהודי...</span>

<span dir="ltr">2788</span>

<span dir="ltr"></span><span dir="rtl">\[הבונד, "האיגוד" קיצור של "איגוד
כללי של הפועלים היהודיים ברוסיה ליטא ופולין", מפלגה יהודית סוציאליסטית,
שדגלה בהשתלבות במדינות סוציאליסטיות, עם זכויות ליהודים כמיעוט דובר
אידיש\]</span>

<span dir="rtl">מנהיג בונדאי עמד לפני חבורה משלו והכריז:</span>

<span dir="rtl">מחר אנו יוצאים כולנו להפגנה גדולה. איש אל ייפקד מכם,
חברים!</span>

<span dir="rtl">נענה אחד מן החבורה ואמר:</span>

<span dir="rtl">מחר? אי-אפשר. מחר פסח...לצעוק "לחם
לעובדים!"–אסור;</span>

<span dir="rtl">לצעוק "מצה לעובדים!"–מה לשון בונדאית היא זו?...</span>

<span dir="ltr"> </span>

<span dir="rtl">אבל, עם קצת הגזמה היהודים הם המרכיב המרכזי
במהפכה...</span>

<span dir="ltr"></span>

<span dir="ltr">2792</span>

<span dir="rtl">שאלו ליהודי:</span>

<span dir="rtl">אם מאה בולשביקים בעירכם, כמה בני-ישראל יש בהם?</span>

<span dir="rtl">השיב היהודי:</span>

<span dir="rtl">בערך שישים.</span>

<span dir="rtl">חזרו ושאלו אותו:</span>

<span dir="rtl">והשאר?</span>

<span dir="rtl">החזיר הוא:</span>

<span dir="rtl">השאר– בנות-ישראל...</span>

<span dir="ltr"></span>

<span dir="ltr">2793</span>

<span dir="rtl">תשעה יהודים וגוי אחד–מה הם?</span>

<span dir="ltr"></span><span dir="rtl">"איספולקום"</span>
<span dir="ltr"></span><span dir="rtl">\[ועד פועל של הרבולוציה, אולי
הפוליטביורו, או ועד מקומי\]</span><span dir="ltr">.</span>

<span dir="rtl">תשעים ותשעה יהודים וגוי אחד–מה הם?</span>

<span dir="rtl">מועצה.</span>

<span dir="rtl">תשע מאות תשעים ותשעה יהודים וגוי אחד–מה הם?</span>

<span dir="rtl">כינוס המועצות.</span>

<span dir="rtl">אלף תשע מאות תשעים ותשעה יהודים וגוי אחד–מה הם?</span>

<span dir="rtl">ליגיון בין-לאומי...</span>

<span dir="ltr"></span>

<span dir="ltr">2791</span>

<span dir="rtl">בחבורה של גויים סיפרו:</span>

<span dir="rtl">הבולשביקים כבשו כל הארצות שבעולם, ובכל מקום העמידו
מושלים משלהם.</span>

<span dir="rtl">נענה גוי אחד מן החבורה ואמר:</span>

<span dir="rtl">אי-אפשר! לא יספיקו יהודים לכך...</span>
<span dir="ltr"></span><span dir="rtl">\[כמובן, לספק מושלים\]</span>

<span dir="ltr"></span>

<span dir="ltr">2790</span>

<span dir="rtl">הבולשביקים סידרו בטיפליס ועידה לעמי המזרח. ראש המסדרים
היה קרל ראדק. אמרו לו חבריו:</span>

<span dir="rtl">היכן הוא ציר של הכּושים</span>
<span dir="ltr"></span><span dir="rtl">\[היום צריך לומר
אפריקנים\]</span><span dir="ltr">?</span>

<span dir="rtl">החזיר ראדק:</span>

<span dir="rtl">חברים, ימים ושבועות ביקשתי יהודי, שישחיר פניו ויתלה לו
נזם באפו, ולא מצאתי...</span>

<span dir="ltr"></span>

<span dir="ltr">2795</span>

<span dir="rtl">מעשה ונתכנסו פרנסי הבולשביקים לישיבה ב"סמולני"</span>
<span dir="ltr"></span><span dir="rtl">\[מבנה הסטורי בסנקט פטרבורג ששימש
את המפלגה הקומוניסטית\]</span><span dir="ltr"></span><span dir="rtl">,
וקם טרוצקי להרצות. לחש לו קאמניב:</span>

<span dir="rtl">ליב'ל, אל תאריך בדרוש. חייב יאהרצייט אני וחוששני, שמא לא
אמצא מניין-עשרה לקדיש.</span>

<span dir="rtl">חזר ולחש לו טרוצקי:</span>

<span dir="rtl">אל תהיה נבהל ללכת. יסתלק הגוי מבינינו ונתפלל כאן תפילה
בציבור...</span>

<span dir="ltr"></span><span dir="rtl">\[הגוי שבינינו, הוא, כמובן,
לנין\]</span>

<span dir="ltr"></span>

<span dir="ltr"> 2800</span>

<span dir="rtl">שאלו לגדול אחד מגדולי הבולשביקים:</span>

<span dir="rtl">הוצאתם לשוק שטרי-ממון, כתובים בכל מיני לשונות, לרבות
אפילו סינית וטטרית. מה טעם לא הוספתם גם יודית?</span>

<span dir="rtl">החזיר אותו גדול:</span>

<span dir="rtl">זוהי ענוותנות של מחברים...</span>

<span dir="ltr"> </span>

<span dir="ltr">2821</span>

<span dir="rtl">כשעלו הבולשביקים לשלטון ברוסיה וניתקו כל הקשרים בינה
לבין מלכות השמים, נתכנסה פמליה של-מעלה ודנה:</span>

<span dir="rtl">את מי תשלח ומי ילך לה לידע ולהודיע על הנעשה שם, במלכות
רוסיה הגדולה?</span>

<span dir="rtl">קם השליח לוּקה ואמר:</span>

<span dir="rtl">אני אלך.</span>

<span dir="rtl">עברו יומיים ובאה מאתו טלגרמה:</span>

<span dir="ltr"></span><span dir="rtl">"אני אסור בצ'קה.</span>

<span dir="ltr"></span> <span dir="rtl">השליח לוקה".</span>

<span dir="rtl">חזרה ונתכנסה פמליה של-מעלה ועשתה את ישו שליח למלכות
הבולשביקים. עברו יומיים ובאה מאתו טלגרמה:</span>

<span dir="ltr"></span><span dir="rtl">"אף אני שם.</span>

<span dir="ltr"></span> <span dir="rtl">ישו בן-מרים".</span>

<span dir="rtl">נתכנסה פמליה של-מעלה שלישית ושלחה את משה. עבר שבוע ובאה
מאתו טלגרמה:</span>

<span dir="ltr"></span><span dir="rtl">"נסתדרתי בקומיסריון טוב;</span>

<span dir="ltr"></span> <span dir="rtl">החבר פטרוב"...</span>

<span dir="ltr"></span>

<span dir="ltr"></span>

<span dir="rtl">וכרגיל, אם קצרה ידנו להכות במנהיגים, לפחות נעשה זאת
בבדיחות...</span>

<span dir="ltr"></span>

<span dir="ltr">2805</span>

<span dir="rtl">מת לנין ונתכנסה אסיפה רבתי וסערו הרוחות:</span>

<span dir="rtl">מי יהיה במקומו?</span>

<span dir="rtl">הללו אמרו:</span>

<span dir="rtl">טרוצקי, שהוא חצוף מובהק.</span>

<span dir="rtl">הללו אמרו:</span>

<span dir="rtl">זינובייב, שהוא שופך דמים מובהק.</span>

<span dir="rtl">והללו אמרו:</span>

<span dir="rtl">קאמניב, שהוא שקרן מובהק.</span>

<span dir="rtl">יהודי זקן אחד ישב ושתק ולא אמר כלום. אמרו לו:</span>

<span dir="rtl">ואתה, סבא, מי היית רוצה לראות במקומו של לנין?</span>

<span dir="rtl">החזיר הזקן:</span>

<span dir="rtl">אני איני יודע להכריע... את כּולכם הייתי רוצה לראות במקומו
של לנין...</span>

<span dir="ltr"> </span>

<span dir="ltr">2808</span>

<span dir="rtl">מת קראסין</span>
<span dir="ltr"></span><span dir="rtl">\[ליאוניד בוריסוביץ' קראסין,
1870- 1926, דיפולמט וכלכלן, מחשובי הבולשביקים, רוסי!, מת ממחלה אבל
בטיהורי שנות השלושים נמחק מההיסטוריה...\]</span><span dir="ltr"></span>
<span dir="rtl">וסידרו לו הלוויה ברוב עם ובטכסים גדולים.</span>

<span dir="rtl">היה שם יהודי פיקח ושאל לאחד מפרנסי הבולשביקים:</span>

<span dir="rtl">בכמה, לדעתך, תעלה קבורה זו?</span>

<span dir="rtl">השיב הפרנס:</span>

<span dir="rtl">אני משער, שהיא תעלה בחמישים אלף.</span>

<span dir="rtl">נתכעס היהודי ואמר:</span>

<span dir="rtl">ולבזבזנות כזו אתם קוראים "משטר-של- חיסכון"? יבוא עלי, אם
לא את כל הוועד הפועל הייתי קובר בעשרים וחמישה אלפים, ובשמחה
רבה...</span>

<span dir="ltr"> </span>

<span dir="ltr">2810</span>

<span dir="rtl">טרוצקי ישב בקרון של הרכבת. על הספסל ממולו ישב בחור
וסיגרה בפיו.</span>

<span dir="rtl">אמר לו טרוצקי:</span>

<span dir="rtl">קרון זה מיוחד לשאינם מעשנים.</span>

<span dir="rtl">לא נפנה אליו הבחור – ועישן כבתחילה. הוציא טרוצקי כרטיס
מכיסו ונתן לבחור, למען ידע, לפני מי הוא יושב. טמן הבחור את הכרטיס בכיסו–
והוסיף לעשן.</span>

<span dir="rtl">רגז טרוצקי וקרא את הקונדוקטור. בא הקונדוקטור ואמר
לבחור:</span>

<span dir="rtl">אם אין אתה פוסק מלעשן, תשלם קנס.</span>

<span dir="rtl">החזיר לו הבחור:</span>

<span dir="rtl">אתה ואלף כמוך לא תטילו עלי קנס.</span>

<span dir="rtl">הוציא מכיסו ונתן לקונדוקטור– את הכרטיס של טרוצקי. קרא
הקונדוקטור את הכרטיס, נבהל מאד ואמר לטרוצקי:</span>

<span dir="rtl">מוטב, שלא יהיה לך עסק ברשע זה. טרוצקי הוא...</span>

<span dir="ltr"> </span>

<span dir="ltr">2812</span>

<span dir="rtl">בולשביקים מפורסמים, שירדו מגדולתם וגלו, ישבו בחבורה
וסיפרו זה עם זה. אמר אחד מהם:</span>

<span dir="rtl">אני גליתי על שום שהיה לי עסק בסוכּר. אמר השני:</span>

<span dir="rtl">ואני– על שום שהיה לי עסק בעורות.</span>

<span dir="rtl">טרוצקי ישב ושתק. אמרו לו:</span>

<span dir="rtl">ואתה על שום מה גלית?</span>

<span dir="rtl">נאנח טרוקי והחזיר:</span>

<span dir="rtl">אני– על שום שהיה לי עסק בבהמות...</span>

<span dir="ltr"></span>

<span dir="ltr">2813</span>

<span dir="rtl">לאחר שקם טרוצקי מתוך החבורה וביקש ללכת, נשרה לו מטפחת-אף
מכיסו. רכן אחד מן החבורה, הרים את המטפחת מעל הקרקע והחזירה לו. הודה לו
טרוצקי ואמר:</span>

<span dir="rtl">טובה כפולה ומכופלת עשית עמדי:</span>

<span dir="rtl">תמה הלה:</span>

<span dir="rtl">טובה כפולה ומכופלת בגלל מטפחת-אף?</span>

<span dir="rtl">החזיר לו טרוצקי:</span>

<span dir="rtl">הן; זה הדבר היחידי, שהניחו לי לנעוץ חוטמי בו...</span>

<span dir="ltr"></span><span dir="rtl"> \[בדיחה זו, שכנראה מתאימה
לסיטואציות רבות, שמעתי על הנשיא הראשון חיים וויצמן ויחסיו עם בן
גוריון\]</span>

<span dir="ltr"></span>

<span dir="ltr"></span><span dir="rtl">2815 ההוא שירד לרחוץ בנהר-מוסקבה
וחישב להיטבע. מיד קפץ אחריו בחור יהודי לתוך המים והצילו. אמר לו
המוצל:</span>

<span dir="rtl">שאל מה אתן לך... אני סטאלין.</span>

<span dir="rtl">החזיר לו הבחור:</span>

<span dir="rtl">אחת אבקש: אל תספר לאיש, שאני הוא שהצלתיך...</span>

<span dir="ltr"></span>

<span dir="ltr">2819</span>

<span dir="rtl">קוקזי בא למוסקבה וסיפר:</span>

<span dir="rtl">תיאטרון אמנותי יש בטיפליס</span>
<span dir="ltr"></span><span dir="rtl">\[טביליסי, בירת
גאורגיה\].</span><span dir="ltr"></span> <span dir="rtl">המשחקים –
גרוזינים, וכיוון שהם עולים על הבימה ופותחים פיהם, מיד בוכה התיאטרון
כּולו.</span>

<span dir="rtl">שמע יהודי סיפורו של הקוקזי, נענה ואמר:</span>

<span dir="rtl">מה רבותא היא זו? כאן, במוסקבה, יש לנו רק משחק אחד
גרוזיני, וכיוון שהוא עולה על הבימה ופותח פיו, מיד בוכה רוסיה
כולה...</span>

<span dir="ltr"></span>

<span dir="rtl">זהירות, צ'קה (שאחריו בא ה נ.ק.ו.ד ואחריו הקג"ב, וכולם
רדפו וחיסלו...)</span>

<span dir="ltr"></span>

<span dir="ltr">2816</span>

<span dir="rtl">ההוא שירד לנהר-מוסקבה לרחוץ ושטפו גל. התחיל מרמז בידיו
לעומדים על שפת הנהר, שהוא טובע, ולא שעה איש אליו.</span>

<span dir="rtl">ראה האומלל, שאין לו תקנה, חגר שארית כּוחו וצעק:</span>

<span dir="rtl">הלאה סטאלין! מוות לסטאלין!</span>

<span dir="rtl">מיד קפצו הכל לתוך הנהר, משו את הטובע מן המים– ומסרוהו
ל"צ'קה"..</span>

<span dir="ltr"> </span>

<span dir="ltr">2818</span>

<span dir="rtl">ההוא שעמד ונסתכל בשער ה"צ'קה". גער בו השוער: שמא אין אתה
רואה את הכתוב כאן באותיות גדולות "הכּניסה אסורה".</span>

<span dir="rtl">החזיר לו המסתכל:</span>

<span dir="rtl">ואילו היה כתוב כאן: "התכבדו מכובדים"–כלום הייתי
נכנס?...</span>

<span dir="ltr"></span>

<span dir="rtl">וכמובן, המהפכה הביאה לתקופה ארוכה של מצוקה
כלכלית.</span>

<span dir="ltr"></span>

<span dir="ltr">2822</span>

<span dir="rtl">כלל, אמרו חכמי ישראל ברוסיה הבולשבית:</span>

<span dir="rtl">כל זמן וכל מקום, שנאמר בהם "כּל", הרי זה סימן
לחוסר-לחם:</span>

<span dir="ltr"></span><span dir="rtl">"כּל-נדרי"–חוסר-לחם ליום אחד;
"כּל-דכפין"–חוסר-לחם לשבוע אחד; "כּל-חוז"– חוסר לחם מראשית השנה ועד אחרית
השנה...</span>

<span dir="ltr"></span>

<span dir="ltr">2823</span>

<span dir="rtl">ההוא שבא ממוסקבה וסיפר:</span>

<span dir="rtl">חנות "כּל-בּו" יש לה לממשלה הבולשבית במוסקבה, גדולה מזו של
וורטהים בברלין, ואף-על-פי-כן די לה בפקיד אחד בלבד.</span>

<span dir="rtl">תמהו השומעים:</span>

<span dir="rtl">היכי תמצי?</span>

<span dir="rtl">הסביר המספר:</span>

<span dir="rtl">כל היום עומד אותו פקיד בחוץ, וכיוון שהוא רואה אדם מבקש
להיכנס, מיד הוא מקדים ואומר לו:</span>

<span dir="ltr"></span><span dir="rtl">"אל תטרח. אין לנו כלום"...</span>

<span dir="ltr"></span>

<span dir="rtl">ועל אותו עיקרון....</span>

<span dir="ltr">2824</span>

<span dir="rtl">ההוא שבא ממוסקבה וסיפר:</span>

<span dir="rtl">אין אתם יודעים, כמה שקודה ממשלתנו הבולשבית על תקנת
הציבור. חנות "כּל-בּו" יש לה במוסקבה. ראתה, שרבים נכנסים לשם וטורחים טרחה
של-חינם, נמלכה והעמידה פקיד מיוחד בפתח החנות, וכיוון שהוא רואה אדם מבקש
להיכנס, הוא מקדים ואומר לו:</span>

<span dir="ltr"></span><span dir="rtl">"אל תטרח. אין לנו כלום"...</span>

<span dir="rtl">שתק המספר רגע והוסיף:</span>

<span dir="rtl">ולסוף נענש אותו פקיד על משוא-פנים. תמהו השומעים:</span>

<span dir="rtl">אם בחנות אין כלום, מה משוא-פנים יש כאן?</span>

<span dir="rtl">הסביר המספר:</span>

<span dir="rtl">מעשה ובאו כמה וכמה אנשים בהשכמת הבוקר ועמדו בשורה וחיכו
עד שתפתח החנות דלתיה. יצא אותו פקיד מיוחד וראה: בן-אחותו עומד בסוף
השורה, ואף הוא מחכה לפתיחת הדלתות. ניגש אליו ראשון ולחש לו:</span>

<span dir="ltr"></span><span dir="rtl">"אל תטרח. אין לנו כלום"...</span>

<span dir="ltr"> </span>

<span dir="ltr">2826</span>

<span dir="rtl">שני תלמידים של בית-ספר עממי ברוסיה הבולשבית ישבו וקראו
במשלי קרילוב:</span>

<span dir="ltr"></span><span dir="rtl">"אלהים זימן, באשר זימן, פּתית
גבינה לעורב"...</span>

<span dir="rtl">הפסיק אחד מן התלמידים ואמר:</span>

<span dir="rtl">מה הבל יפצה פיו של הזקן? כלום יש אלהים בעולם?</span>

<span dir="rtl">החזיר לו חברו:</span>

<span dir="rtl">וכלום פּתית גבינה יש בעולם? אלא משל הוא, אף אלהים
משל...</span>

<span dir="ltr"></span>

<span dir="rtl">וסיפור שהיה מפורסם בשנים עברו.</span>

<span dir="ltr">2828</span>

<span dir="rtl">ההוא שישב וסיפר על גדולתה של רוסיה הבולשבית לגבי אמריקה
הבורגנית:</span>

<span dir="rtl">מחשבי חשבונות דקו ומצאו, שלאחר חמש שנים יהיה לכל אדם
שלישי באמריקה אבטומוביל שלו, ואילו ברוסיה יהיה לאחר חמש שנים לכל אדם
אווירון שלו.</span>

<span dir="rtl">אמרו לו למספר:</span>

<span dir="rtl">מה צורך יש לו לכל אדם באווירון?</span>

<span dir="rtl">החזיר הוא:</span>

<span dir="rtl">יש ויש צורך. היום אני שומע, שבקיוב עומדים בשורה לשם
לחם,–ומיד אני טס לשם; מחר באה שמועה, שבאודיסה נותנים קופסת גפרורים לכל
נפש,–ותיכף אני עף לשם...</span>

<span dir="ltr"></span>

<span dir="ltr"></span>
