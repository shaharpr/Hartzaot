<span dir="rtl"><u>הומור יהודי 19 – רופאים</u></span>

<span dir="ltr"></span>

<span dir="rtl">תולדות הרפואה המערבית על רגל אחת...</span>

<span dir="ltr"></span>

<span dir="rtl"><u>אסקלפיוס</u></span>

<span dir="rtl">זהו אל הרפואה במסורת היוונית.</span>

<span dir="rtl">כאשר סוקרטס נידון למוות, ושותה את הרעל, המשפט האחרון
שהוא אומר:</span>

<span dir="ltr"></span><span dir="rtl">"אני חייב תרנגול לאסקלפיוס, ראוי
שישולם".</span>

<span dir="ltr"></span><span dir="rtl">(יווני שהיה בריא כל ימיו, שילם
תרנגול לאל הרפואה...)</span>

<span dir="rtl">וזה מסמל את האמונה העתיקה, שבריאות ומחלה תלויים בכוחות
עליונים, כמו אלים, שדים, עין הרע של קוסמים או סתם אנשים רעים, וכיו"ב.
ממילא התרופות היו קורבנות, תפילות, קמיעות, ולא מפתיע, כמובן, שעד היום
קוראים פרקי תהילים על יד מיטתו של חולה יחד עם רפואה מודרנית. ועדיין
בחברות מסוימות במקום רפואה מודרנית. (ואפילו, מחקרים יכולים להראות שיש
בהם ערך בתור פלצבו).</span>

<span dir="ltr"></span>

<span dir="rtl"><u>היפוקרטס</u></span>

<span dir="rtl">רופא יווני, המפורסם מכולם, נחשב לאבי הרפואה המערבית. חי
בשנים 460 עד 370 לפני הספירה.</span>

<span dir="rtl">למרות הידע הנמוך של התקופה, היו להיפוקרטס הישגים
גדולים:</span>

- <span dir="rtl">ביטול האמונות המגיות, והבנת המחלה כתופעה טבעית המושפעת
  מגורמים חיצוניים. (התיאוריה שלו הייתה תיאוריית איזון של ארבע ליחות
  בגוף האדם, מרה שחורה, מרה צהובה, דם וריר. תיאוריה שהחזיקה מעמד אלפיים
  שנה ונשללה רק ברפואה המודרנית)</span>

- <span dir="rtl">אבחנה לפני טיפול, וזהירות בטיפול בתרופות (תרופות היו
  בשימוש מימים קדומים).</span>

- <span dir="rtl">טיפולים פסיביים, כמו קיבוע שברים, מנוחה לחולה.</span>

- <span dir="rtl">תיאור מחלות ואיפיונן.</span>

- <span dir="rtl">ניקיון של החולה ושל הרופא.</span>

- <span dir="rtl">אתיקה רפואית. (ידועה שבועת היפוקרטס, שגירסאות שונות
  שלה קיימות היום)</span>

- <span dir="rtl">נותרו שבעים כתבים שלו או של תלמידיו.</span>

<span dir="ltr"></span>

<span dir="rtl"><u>קלאודיוס גלנוס</u></span>

<span dir="rtl">רופא יווני שעבד בשירות הקיסר הרומי מרקוס אורליוס. חי בין
השנים 129 – 200 לספירה.</span>

<span dir="rtl">קידם את תורת היפוקרטס על ידי זיהוי מחלות נוספות. תיאר
מרשמים להכנת תרופות.</span>

<span dir="rtl">ביסס את תורת ארבעת הליחות בכתביו.</span>

<span dir="rtl">רפואת ימי הביניים התבססה על כתביו.</span>

<span dir="ltr"></span>

<span dir="rtl"><u>ובאותה תקופה בתלמוד (בבלי, סנהדרין, י"ז)</u></span>

<span dir="ltr"></span><span dir="rtl">"כל עיר שאין בה עשרה דברים הללו
אין תלמיד חכם רשאי לדור בתוכה בית דין מכין ועונשין וקופה של צדקה נגבית
בשנים ומתחלקת בשלשה ובית הכנסת ובית המרחץ ובית הכסא רופא ואומן ולבלר
(וטבח) ומלמד תינוקות"</span>

<span dir="ltr"></span>

<span dir="rtl"><u>הרמב"ם</u></span>

<span dir="rtl">מתוך "היד החזקה" "הלכות דעות" פרק ד'</span>

<span dir="ltr"></span>

<span dir="rtl">א) הואיל והיות הגוף בריא ושלם מדרכי השם הוא</span>
<span dir="ltr"></span><span dir="rtl">\[כלומר
מצווה\]</span><span dir="ltr"></span><span dir="rtl">, שהרי אי אפשר
שיבין או ידע דבר מידיעת הבורא והוא חולה, לפיכך צריך להרחיק אדם עצמו
מדברים המאבדין את הגוף ולהנהיג עצמו בדברים המברין והמחלימים ואלו הן:
לעולם לא יאכל אדם אלא כשהוא רעב, ולא ישתה אלא כשהוא צמא, ואל ישהא נקביו
אפילו רגע אחד אלא כל זמן שצריך להשתין או להסך את רגליו יעמוד מיד:</span>

<span dir="ltr"></span><span dir="rtl">(ב) לא יאכל אדם עד שתתמלא כריסו
אלא יפחות כמו רביע משבעתו, ולא ישתה מים בתוך המזון אלא מעט ומזוג ביין...
לא יאכל אדם עד שילך קודם אכילה עד שיתחיל גופו לחום, או יעשה מלאכתו, או
יתיגע ביגע אחר. כללו של דבר יענה גופו וייגע כל יום בבקר עד שיתחיל גופו
לחום וישקוט מעט עד שתתישב נפשו ואוכל ...</span>

<span dir="ltr"></span><span dir="rtl">(ד) היום והלילה כ"ד שעות. די לו
לאדם לישן שלישן שהוא שמונה שעות, ויהיו בסוף הלילה כדי שתהיה מתחלת שנתו
עד שתעלה השמש שמונה שעות ונמצא עומד ממטתו קודם שתעלה השמש:</span>

<span dir="ltr"></span>

<span dir="ltr"></span><span dir="rtl">(יד) ועוד כלל אחר אמרו בבריאות
הגוף כל זמן שאדם מתעמל ויגע הרבה ואינו שבע ומעיו רפין אין חולי בא עליו
וכחו מתחזק ואפילו אוכל מאכלות הרעים:</span>

<span dir="ltr"></span>

<span dir="rtl">הרמב"ם כתב מספר ספרי רפואה (יותר מעשרה) וביניהם גם ספר
תרופות, בהן הוא מזכיר צמחי מאכל ותבלין ידועים כמו זעתר, פלפל חריף, שום,
אגוזים למיניהם, צנובר, נענע, מנתה ועוד ועוד.</span>

<span dir="rtl">חשובים יותר, אולי העקרונות שלו, כמו למשל, להתחיל תמיד
בתרופה הקלה, ורק אחר כך לעבור לתרופה חריפה יותר. עקרונות שמראים שהרפואה
שלו היא מדעית ולא מבוססת אמונות תפלות.</span>

<span dir="ltr"></span>

<span dir="rtl">הקטע הבא מתייחס אולי לשיטת הרמב"ם....</span>

<span dir="ltr"> </span>

<span dir="ltr">891</span>

<span dir="rtl">חולה ישב לפני רופא, והלה לימדו אורח-חיים:</span>

<span dir="rtl">צריך אתה להיזהר מן ההתרגשות, לסעוד בשעה קבועה, לטייל
כל-יום לכל-הפחות שעה אחת, לישון כל-יום לכל-הפחות שעה אחת שינת-צהריים,
ולא פחות משמונה שעות בלילה.</span>

<span dir="rtl">תמה החולה:</span>

<span dir="rtl">אדוני דוקטור, אם כך אני עושה – רופא למה לי?</span>

<span dir="ltr"></span>

<span dir="rtl">הרמב"ם גם מדגיש את ההוראה התלמודית שאין לדור בעיר שאין
בה רופא.</span>

<span dir="ltr"></span>

<span dir="ltr">892</span>

<span dir="rtl">שאלה שאל יהודי לרב שבעירו:</span>

<span dir="rtl">רבי, שנינו: עיר שאין בה רופא, אין ישראל רשאי לדור בתוכה.
ואם כן, כיצד אנו רשאים לדור בעיירתנו שאין בה רופא?</span>

<span dir="rtl">השיב לו הרב:</span>

<span dir="rtl">אנו סומכים על "המומחה" שלנו וחושבים אותו לרופא.</span>

<span dir="rtl">חזר היהודי ושאל:</span>

<span dir="rtl">רבי, תירצת כל יהודי-העיירה, ולא תירצת את "המומחה" שלנו
גופו. הן גלוי וידוע לפניו שאיננו רופא, ואם-כן, כיצד רשאי הוא לדור
בעיירתנו?</span>

<span dir="rtl">הסביר לו הרב:</span>

<span dir="rtl">אף הוא יש לו על מה שיסמוך. כשם שאנו סומכים עליו,
אף-על-פי שאינו יודע כלום בחכמת הרפואה, וחושבים אותו לרופא, כך חוזר הוא
וסומך על כל אדם מישראל בעיירתנו, שאינו יודע כלום בחכמת הרפואה, וחושב
אותו לרופא.</span>

<span dir="ltr"></span>

<span dir="rtl">התקופה שאליה מתייחס ספר הבדיחה והחידוד, בנושא זה, היא
בעיקר המאה התשע עשרה, וראשית המאה העשרים. בתקופה זו חלו התפתחויות גדולות
ברפואה, בעיקר בנושא חיסונים וסטריליות (הכרת החיידקים למיניהם), וגם
כירורגיה (כולל הרדמות).</span>

<span dir="rtl">אבל, האנטיביוטיקה למשל, נכנסה רק לקראת אמצע המאה העשרים,
ולכן לא היה פתרון למחלות זיהומיות שהגוף לא הצליח להתמודד איתן. שלא לדבר
על התפתחויות עצומות שאנחנו עדים להן.</span>

<span dir="rtl">מלבד זה, הפערים בין הידע הרפואי במרכזים, והרפואה
בפריפוריות היו גדולים ביותר. למעשה, עד ימינו נפוצה רפואה עממית במחוזות
עניים ומרוחקים.</span>

<span dir="rtl">וכך צריך לראות את "ההומור הרפואי" להלן.</span>

<span dir="ltr"></span>

<span dir="rtl">אז קצת מלגלגים על הרפואה העממית...</span>

<span dir="ltr">894</span>

<span dir="rtl">קבלה היתה בידי ישעיה:</span>

<span dir="rtl">כל מיני מחלות של האצטומכה גבינה קשה יפה להן: לעצירות
אוכלים את הגבינה כשחודה למטה, ולשלשול – כשגבה למטה.</span>

<span dir="ltr"></span>

<span dir="ltr">895</span>

<span dir="rtl">כשמת ישעיה מצאו כתוב בפנקסו:</span>

<span dir="ltr"></span><span dir="rtl">"מקובלני: קדחת יש לה רק שתי
רפואות בדוקות – ושתיהן אינן מועילות"...</span>

<span dir="ltr"></span>

<span dir="ltr">897</span>

<span dir="rtl">ועוד מצאו כתוב בפנקסו:</span>

<span dir="ltr"></span><span dir="rtl">"סגולה לכאב-שיניים: לישב במכנסיים
חמים על תנור קר; אם לא יועיל, לא יזיק"...</span>

<span dir="ltr"></span>

<span dir="ltr">898</span>

<span dir="rtl">ובעמוד אחרון של פנקסו מצאו כתוב כך:</span>

<span dir="ltr"></span><span dir="rtl">"עכשיו, שמלאך-המוות עומד לי
למראשותי, הגיעה השעה לגלות לכל באי עולם סגולה נפלאה, שקיבלתי מרבי, ורבי
מרבו עד תודרוס הרופא. מעשה שהביאו חולה, שחש בשיניו, ונכנס תודרוס הרופא,
ונכנסו כל הרופאים עמו. אמר תודרוס הרופא: "מקובלני: מי שחש בשיניו ילך
וימלא פיו מים קרים, וישלשל מכנסיו עד לקרסוליו, ויעלה וישב באחוריים
מגולים על תנור לוהט, ולא ירד משם עד שירתיחו המים בפיו"...</span>

<span dir="ltr"></span>

<span dir="rtl">תודרוס הרופא נזכר פעם אחת בתלמוד ירושלמי (ובשם תודוס
מספר פעמים בתלמוד בבלי) ברכות דף ו':</span>

<span dir="ltr"></span><span dir="rtl">"תני מעשה שהביאו קופה מליאה עצמות
מכפר טבי והניחוה באויר הכנסת בלוד <u>ונכנס תודרוס הרופא ונכנסו כל
הרופאים עמו אמר תודרוס הרופא</u></span><span dir="ltr"></span>
<span dir="rtl">אין כאן שדרה ממת אחד ולא גולגולת ממת אחד"</span>

<span dir="rtl">בהחלט ידע באנטומיה...</span>

<span dir="ltr"></span>

<span dir="ltr">900</span>

<span dir="rtl">חובש זקן חלה. נכנס אצלו בן-אומנתו לבקרו, ופשט את ידו
למשש את דופקו. אמר לו החולה:</span>

<span dir="rtl">בינינו לבין עצמנו רמאות זו למה? אני ואתה הלא יודעים,
שדופק לא היה ולא נברא, אלא בדותא הוא...</span>

<span dir="ltr"></span>

<span dir="rtl"><u>הקזת דם</u></span>

<span dir="rtl">הקזת דם הייתה פרקטיקה רפואית במשך אלפי שנים. מהתקופות
העתיקות של מצרים, בבל ויוון, ועד כמעט המאה העשרים.</span>

<span dir="rtl">ההנחה הייתה שהמחלה נגרמת מ"דם רע". (ומבחינה מסוימת זה
נכון – לפחות חלק מהמחלות נגרמות מזיהומים המתפשטים דרך הדם).</span>

<span dir="rtl">תורת "ארבעת הליחות" תמכה ברעיון זה.</span>

<span dir="rtl">היו מוציאים כמויות גדולות של דם, ועצם הקזת הדם לא רק שלא
הועילה, אלא לפעמים גרמה בעצמה למוות. אם הועילה, זה כנראה בגלל סינדרום
הפלצבו.</span>

<span dir="rtl">היו שיטות שונות להקזת הדם והעיקריות:</span>

<span dir="rtl">חיתוך וריד או עורק.</span>

<span dir="rtl">עלוקות.</span>

<span dir="rtl">כוסות רוח. (מכאן הביטוי "מועיל כמו כוסות רוח למת"... אבל
לחי הם הועילו באותה מידה).</span>

<span dir="rtl">הקזת דם נחשבת היום, כמובן, לאמונה תפלה, ורק יש מחלות
נדירות (של עודף כדוריות אדומות או עודף ברזל) שמקיזים דם כדי להקל את
הסימפטומים שלהם.</span>

<span dir="ltr"></span>

<span dir="rtl"><u>החוקן</u></span>

<span dir="rtl">ניקוי המעי הגס באמצעות חוקן גם הוא טיפול עתיק למדי
(לפחות מימי הביניים). ברפואה המודרנית התפקיד הוא ספציפי לצורך זה (כמו
טיפול בעצירות קשה או לפני בדיקת מעיים), אולם ברפואה העתיקה יותר, וגם אצל
חלק מהטוענים לרפואה אלטרנטיבית, החוקן נחשב למרפא מחלות על ידי סילוק
רעלים.</span>

<span dir="ltr"></span>

<span dir="ltr">896</span>

<span dir="rtl">עוד מצאו כתוב בפנקסו:</span>

<span dir="ltr"></span><span dir="rtl">"חוֹקן – כוחו יפה לכל המחלות
שבעולם. ומקרא מפורש הוא: "עין תחת, שן תחת, יד תחת, רגל תחת, כויה תחת,
פצע תחת, חבורה תחת"...</span>

<span dir="rtl">כמובן, חצי ציטוט משמות כ"א</span>

<span dir="ltr"></span><span dir="rtl">(כד) עַיִן תַּחַת עַיִן שֵׁן תַּחַת שֵׁן יָד תַּחַת
יָד רֶגֶל תַּחַת רָגֶל:</span>

<span dir="ltr"></span><span dir="rtl">(כה) כְּוִיָּה תַּחַת כְּוִיָּה פֶּצַע תַּחַת פָּצַע
חַבּוּרָה תַּחַת חבורה.</span>

<span dir="ltr"></span>

<span dir="ltr">901</span>

<span dir="rtl">זקן חלה מחלה מסוכנת. בא החובש, גילח לו ראשו, חיקנוֹ, הקיז
לו דם – והלך לו.</span>

<span dir="rtl">עשיתי כל מה שהיה בכוחי, – אמר החובש לבני-ביתו של החולה,
– והמקום ירחם.</span>

<span dir="rtl">לא היו רגעים מועטים ונפלה הברה בעיר:</span>

<span dir="rtl">פלוני הזקן מת.</span>

<span dir="rtl">נצטער החובש צער גדול ואמר:</span>

<span dir="rtl">חבל! עוד רפואה אחת אני יודע, ושכחתי ולא עשיתי לו, היה לי
גם לעקור לו שן – ולא עקרתי...</span>

<span dir="ltr"></span>

<span dir="rtl">וגם מחקר רפואי עושים הרופאים...</span>

<span dir="ltr"></span>

<span dir="ltr">905</span>

<span dir="rtl">סנדלר חלה. בא רופא, בדקוֹ ואמר:</span>

<span dir="rtl">טיפוס קשה. חוששני, שאין לו תקנה.</span>

<span dir="rtl">הגיעו הדברים לאזני החולה, התחזק ואמר:</span>

<span dir="rtl">אדוני דוקטור, הואיל וכך אני בעיניך, שמא תתיר לי הנאה אחת
קודם מותי? אין לי מאכל יפה מכרוב כּבוּשׁ.</span>

<span dir="rtl">נמלך הרופא בחכמתו ואמר:</span>

<span dir="rtl">מותר לך!</span>

<span dir="rtl">אכל החולה – והבריא. שׂמח הרופא ורשם בפנקסו:</span>

<span dir="ltr"></span><span dir="rtl">"רפואה בדוקה לטיפוס קשה – כרוב
כבוש."</span>

<span dir="rtl">לימים הוזמן אותו רופא לחולה חייט. בא, בדק ואמר:</span>

<span dir="rtl">טיפוס קשה; רפואתו – כרוב כבוש.</span>

<span dir="rtl">אכל החולה, ולמחר מת. הוציא הרופא פנקסו ורשם מן
הצד:</span>

<span dir="ltr"></span><span dir="rtl">"במה דברים אמורים? סנדלר; חייט –
לא...</span>

<span dir="ltr"> </span>

<span dir="rtl">וכמובן, האתגר העיקרי הוא הדיאגנוזה...</span>

<span dir="ltr">906</span>

<span dir="rtl">שני רופאים בעיר אחת: זה – רבים משכימים לפתחו, וזה – אין
דורש לו. אמר השני לראשון:</span>

<span dir="rtl">למדני נא דרכיך: אולי איבּנה גם אני.</span>

<span dir="rtl">נענה לו הראשון ואמר:</span>

<span dir="rtl">בוא ונלך יחדיו לחולה, שהוזמנתי אליו.</span>

<span dir="rtl">כשנכנסו, הציץ הרופא הראשון אל תוך עיניו של החולה ואמר
לו: אכלת תפוחי-זהב שלא מרשותי – והורע לך.</span>

<span dir="rtl">התפלאו החולה ובני-ביתו על חכמתו הגדולה של הרופא
ואמרו:</span>

<span dir="rtl">הכל גלוי וידוע לפניו.</span>

<span dir="rtl">כשיצאו הרב והתלמיד, אמר השני לראשון:</span>

<span dir="rtl">מי גילה לך רז זה, שהחולה אכל תפוחי-זהב?</span>

<span dir="rtl">החזיר לו הראשון:</span>

<span dir="rtl">אין לך דבר קל מזה. העיפותי עין אל תחת מיטתו וראיתי הרבה
קליפות של תפוחי-זהב.</span>

<span dir="rtl">שמח הרופא התלמיד ואמר לרבו:</span>

<span dir="rtl">יישר כוחך! עכשיו כבר אדע גם אני, כיצד להתהלך עם
החולים.</span>

<span dir="rtl">למחר הוזמן לחולה. נכנס, הציץ לתוך עיניו של החולה ואמר
לו:</span>

<span dir="rtl">מתחייב אתה בנפשך, שאכלת סוס.</span>

<span dir="rtl">צחק החולה וצחקו בני ביתו:</span>

<span dir="rtl">סוס?!</span>

<span dir="rtl">נבוך הרופא והחזיר:</span>

<span dir="rtl">אלא מהיכן האוכף שתחת מיטתך?</span>

<span dir="ltr"></span>

<span dir="rtl">וכידוע לנו, זקנים הם בעיה בריאותית מעצם מהותם...</span>

<span dir="ltr"></span>

<span dir="ltr">911</span>

<span dir="rtl">זקן נכנס אצל רופא.</span>

<span dir="rtl">מה לך? – שאל הרופא.</span>

<span dir="rtl">גנח הזקן:</span>

<span dir="rtl">מעין עצירת-גשמים...</span>

<span dir="rtl">בן כמה אתה? – חזר ושאל הרופא.</span>

<span dir="rtl">כבן שמונים, – השיב הזקן.</span>

<span dir="rtl">רגז הרופא:</span>

<span dir="rtl">ואי אתה בוש להטרידני? דייךָ במה שהמטרת עד עתה...</span>

<span dir="ltr"></span>

<span dir="ltr">912</span>

<span dir="rtl">זקן חלה. בא רופא, בדקו ולחש לבני-הבית:</span>

<span dir="rtl">חוששני לו מ"אפיקומן".</span>

<span dir="rtl">מאפיקומן? – תמהו בני-הבית. – לא חנוכה היום?</span>

<span dir="rtl">הן – החזיר הרופא, – חנוכה היום. אבל הזקן ודאי כבר אכל
שמונים אפיקומנים, ואיני יודע דבר מסוכן מזה.</span>

<span dir="ltr"></span>

<span dir="ltr">932</span>

<span dir="rtl">זקן בן שבעים בא לרופא: אוזנו השמאלית נתחרשה. בדקה הרופא
ואמר:</span>

<span dir="rtl">איני רואה תקנה לה: זיקנה קפצה עליה.</span>

<span dir="rtl">כעס הזקן:</span>

<span dir="rtl">הבל-הבלים! כלום זו זקנה מן הימנית?</span>

<span dir="ltr"></span>

<span dir="rtl">ויש כישלונות רפואיים....</span>

<span dir="ltr">914</span>

<span dir="rtl">הזמינו רופא לחולה. בדקו הרופא, ניער כפיו ואמר:</span>

<span dir="rtl">אין לו תקנה.</span>

<span dir="rtl">לא היו ימים מרובים והחולה הבריא. וכשסיפרו דברים לרופא
נענה ואמר:</span>

<span dir="rtl">חזקה, שלא ריפּאוּ אותו כהלכה...</span>

<span dir="ltr"></span>

<span dir="ltr">916</span>

<span dir="rtl">רבי אייזל חריף חלה, והביאו אליו רופא מפורסם מווילנה.
בדקו הרופא ואמר:</span>

<span dir="rtl">אין עצה לנגד חרבו השלופה של מלאך-המוות.</span>

<span dir="rtl">לא היו ימים מועטים ואותו רופא מפורסם פגש את רבי אייזל
מתהלך ברחובותיה של וילנה. תחילה תהה, ואחר-כך ניגש לרבי אייזל ואמר
לו:</span>

<span dir="rtl">רבי, ברוך המקום, שעשה לך נס והבראת.</span>

<span dir="rtl">החזיר לו רבי אייזל:</span>

<span dir="rtl">בשתיים טעית: לא הבראתי, אלא מתי, ולא לי נעשה נס, אלא לך
נעשה נס. ומעשה שהיה כך היה. כשמתי ועליתי לשמים שמעתי גוזרים שם גזירה:
"כל הרופאים לגיהנום", ואף אתה היית בכלל. נכמרו רחמי עליך והעידותי לפני
פמליה של מעלה, שאתה אינך רופא כלל, ומיד הוציאו אותך מן הגזירה...</span>

<span dir="ltr"></span>

<span dir="ltr">917</span>

<span dir="rtl">רבי אייזל היה אומר:</span>

<span dir="rtl">למה נקרא שמם רופאים? – ללמדך, שהם דומים לרפאים</span>
<span dir="ltr"></span><span dir="rtl">\[רוחות
מתים\]</span><span dir="ltr"></span><span dir="rtl">: מה מתים אינם
יודעים מאומה, אף הם אינם יודעים מאומה...</span>

<span dir="ltr"></span>

<span dir="ltr">918</span>

<span dir="rtl">הוא היה אומר:</span>

<span dir="rtl">למה נקראת הלשון הלטינית לשון מתה? – משום שהרופאים,
שותפיו של מלאך-המוות, משתמשים בה.</span>

<span dir="ltr"> </span>

<span dir="ltr">922</span>

<span dir="rtl">קרתני בא לפרופסור שבכרך לשאול על רגלו החולה, וכשחלץ את
הנעל ופשט את הפוזמק עיקם הפרופסור את חוטמו ואמר:</span>

<span dir="rtl">היה לך לרחוץ תחילה את רגלך המזוהמת!</span>

<span dir="rtl">רגן החולה והחזיר:</span>

<span dir="rtl">אדוני פרופיסור, לשם עצה זו לא הייתי צריך לנסוע אליך. כבר
יעץ לי כך גם הרופא שלנו..</span>

<span dir="ltr"></span><span dir="rtl">\[נוסח אחר:</span>

<span dir="rtl">נענה החולה והחזיר:</span>

<span dir="rtl">כך יעץ ללי גם הרופא שלנו, אלא אמרתי, מוטב שאשמע תחילה,
מה תהא עצתו של האדון הפרופיסור.</span>

<span dir="ltr"></span>

<span dir="rtl">נוסח שלישי:</span>

<span dir="rtl">וכשחילץ החולה את הנעל ופשט את הפוזמק עיווה הפרופסור את
פניו ורקק!</span>

<span dir="rtl">טפו!... דומני, שבכל העולם כולו אין רגל מזוהמת
כזו.</span>

<span dir="rtl">נענה החולה ואמר:</span>

<span dir="rtl">האדון הפרופסור טועה. דווקא בביתו יש רגל מזוהמת עוד
יותר.</span>

<span dir="rtl">השתאה הפרופסור:</span>

<span dir="rtl">בביתי?</span>

<span dir="rtl">הן בביתו, – החזיר החולה וחלץ את הנעל ופשט את הפוזמק של
רגלו השנייה...\]</span>

<span dir="ltr"></span>

<span dir="ltr">925</span>

<span dir="rtl">רופא יושב ליד מיטתו של חולה, בודקו, ממעכו וסח עם עצמו:
כך... כך... הכל טוב ויפה... המשחה והתחבושת הועילו... מה שהרגל נפוחה
עדיין לא איכפת לי...</span>

<span dir="rtl">נאנח החולה: אדוני דוקטור, אילו רגל זו שלך היא, לא היה
איכפת גם לי...</span>

<span dir="ltr"></span>

<span dir="ltr">929</span>

<span dir="rtl">קרתני נסע לקרלסבד: זה כמה קיבתו מורדת עליו</span>
<span dir="ltr"></span><span dir="rtl">\[עצירות\]</span><span dir="ltr"></span><span dir="rtl">.
משבא לשם הוא נוהג כמנהג המקום: עם בוקר יוצא לשתיית מי-באר, ואחרי השתייה
מטייל באכסדרה שלפני בית-המרפא. פעם אחת, בעת טיול, פגע בו אורח חדש
ושאל:</span>

<span dir="rtl">שמא אתה יודע, היכן כאן מקומו של החדר הידוע?</span>

<span dir="rtl">עננוּ פניו של זה והחזיר:</span>

<span dir="rtl">איני יודע... זה לי רק ארבעה-עשר יום אני כאן...</span>

<span dir="ltr"></span>

<span dir="ltr"></span><span dir="rtl">931 חולה בא לרופא: אוזניו כואבות,
ושתיהן פּקוקות לו במוך. הושיבו הרופא על כיסא לפניו, הוציא את המוך מאוזן
אחת והציץ לתוכה. אמר לו החולה:</span>

<span dir="rtl">לחינם אתה טורח, אדוני הרופא. לא תוכל לראות כלום: השנייה
פּקוקה...</span>

<span dir="ltr"></span>

<span dir="ltr">939</span>

<span dir="rtl">אשה נכנסה אצל רופא, נאנחת וגונחת.</span>

<span dir="rtl">מה לך – שאל הרופא.</span>

<span dir="rtl">גנחה אחת ושתיים והחזירה:</span>

<span dir="rtl">אדוני דוקטור, רע ומר לי. ידי מרתתות, רגלי כושלות, ראשי
סחרחר, לבי כואב, גרוני ניחר – וגם אני עצמי חולה.</span>

<span dir="ltr"></span>

<span dir="rtl">ולבסוף יש חולים יעילים...</span>

<span dir="ltr"> </span>

<span dir="ltr">946</span>

<span dir="rtl">יהודי נכנס אצל רופא. אמר לו הרופא;</span>

<span dir="rtl">מימיך טעונים בדיקה.</span>

<span dir="rtl">למחר הביא היהודי לגין מלא.</span>

<span dir="rtl">גיחך הרופא:</span>

<span dir="rtl">תיתי לך, שלא הבאת גיגית.</span>

<span dir="rtl">חייך היהודי ולא אמר כלום.</span>

<span dir="rtl">עשה הרופא מה שעשה, בחן ובדק ואמר:</span>

<span dir="rtl">לא מצאתי שום דבר רע... בריא ושלם אתה.</span>

<span dir="rtl">פרץ היהודי לביתו וקרא:</span>

<span dir="rtl">שרה אשתי, שישי ושמחי! גם אני, גם את וגם ילדינו – כולנו,
ברוך-השם, בריאים ושלמים...</span>
