<span dir="rtl"><u>הומור יהודי 20 – ציונות</u></span>

<span dir="ltr"></span>

<span dir="ltr">2595</span>

<span dir="rtl">שאלה נשאלה בחבורה של בקיאים בהוויות העולם:</span>

<span dir="rtl">מה טיבו של ציוני?</span>

<span dir="rtl">נענה אחד מהחבורה ואמר:</span>

<span dir="rtl">ציוני הוא יהודי, המבקש ממון מאת יהודי שני, בשביל להעלות
לארץ ישראל יהודי שלישי...</span>

<span dir="ltr"></span>

<span dir="rtl">אין צורך להדגיש כמה ההגדרה הזאת נכונה.</span>

<span dir="rtl">אם נתחיל מהסוף, רוב היהודים שעלו לישראל לא היו ציונים,
לפחות לא במובן זה, שעלייתם הייתה מתוך אידיאולוגיה ציונית.</span>

<span dir="rtl">למעשה, זה לא כישלונה של הציונות אלא דווקא סוד הצלחתה.
וזאת מפני שהיא ענתה על צורך ולא רק ביטאה אידאולוגיה.</span>

<span dir="rtl">בניגוד, למשל, למהפכה הקומוניסטית שבה קבוצה אידיאולוגית
כפתה את האידיאולוגיה שלה על ההמונים, בציונות קבוצה אידיאולוגית סללה דרך
להמונים.</span>

<span dir="rtl">כמובן, גם בהגדרה זו יש הסתייגויות... (למשל, עצם הקמת
מדינת ישראל כפתה על חלק מיהודי המזרח את העלייה).</span>

<span dir="ltr"></span>

<span dir="rtl">עם זאת ניתן לראות את "הציונות" של הציונים גם
כך:</span><span dir="ltr"></span>

<span dir="ltr">2665</span>

<span dir="rtl">משה ליב ליליינבלום היה אומר:</span>

<span dir="rtl">נמשלה ארץ ישראל לפרה אדומה. מה פרה אדומה מטהרת טמאים
ומטמאה טהורים, אף ארץ ישראל כך: עושה לא ציונים לציונים, וציונים – ללא
ציונים...</span>

<span dir="ltr"></span>

<span dir="rtl">משה ליב לייינבלום, 1843- 1910, משכיל, סופר, ומראשי
"חובבי ציון". על שמו כפר מל"ל.</span>

<span dir="rtl">אבל מה עושה פרה אדומה, וכיצד היא מטהרת טמאים ומטמאה
טהורים?</span>

<span dir="ltr"></span>

<span dir="rtl">במדבר פרק י"ט</span>

<span dir="ltr"></span><span dir="rtl">(א) וַיְדַבֵּר יהוה אֶל משֶׁה וְאֶל אַהֲרֹן
לֵאמֹר:</span>

<span dir="ltr"></span><span dir="rtl">(ב) זֹאת חֻקַּת הַתּוֹרָה אֲשֶׁר צִוָּה יהוה
לֵאמֹר דַּבֵּר אֶל בְּנֵי יִשְׂרָאֵל וְיִקְחוּ אֵלֶיךָ פָרָה אֲדֻמָּה תְּמִימָה אֲשֶׁר אֵין בָּהּ מוּם אֲשֶׁר לֹא
עָלָה עָלֶיהָ עֹל:</span>

<span dir="ltr"></span><span dir="rtl">(ג) וּנְתַתֶּם אֹתָהּ אֶל אֶלְעָזָר הַכֹּהֵן
וְהוֹצִיא אֹתָהּ אֶל מִחוּץ לַמַּחֲנֶה וְשָׁחַט אֹתָהּ לְפָנָיו:</span>

<span dir="ltr">......</span>

<span dir="ltr"></span><span dir="rtl">(ה) וְשָׂרַף אֶת הַפָּרָה לְעֵינָיו אֶת עֹרָהּ
וְאֶת בְּשָׂרָהּ וְאֶת דָּמָהּ עַל פִּרְשָׁהּ יִשְׂרֹף:</span>

<span dir="ltr"></span><span dir="rtl">(ו) וְלָקַח הַכֹּהֵן עֵץ אֶרֶז וְאֵזוֹב וּשְׁנִי
תוֹלָעַת וְהִשְׁלִיךְ אֶל תּוֹךְ שְׂרֵפַת הַפָּרָה:</span>

<span dir="ltr"></span><span dir="rtl">(ז) וְכִבֶּס בְּגָדָיו הַכֹּהֵן וְרָחַץ בְּשָׂרוֹ
בַּמַּיִם וְאַחַר יָבֹא אֶל הַמַּחֲנֶה <u>וְטָמֵא הַכֹּהֵן עַד הָעָרֶב:</u></span>

<span dir="ltr"></span><span dir="rtl">(ח) וְהַשּׂרֵף אֹתָהּ יְכַבֵּס בְּגָדָיו בַּמַּיִם
וְרָחַץ בְּשָׂרוֹ בַּמָּיִם <u>וְטָמֵא עַד הָעָרֶב:</u></span>

<span dir="ltr"></span><span dir="rtl">(ט) וְאָסַף אִישׁ טָהוֹר אֵת אֵפֶר הַפָּרָה
וְהִנִּיחַ מִחוּץ לַמַּחֲנֶה בְּמָקוֹם טָהוֹר וְהָיְתָה לַעֲדַת בְּנֵי יִשְׂרָאֵל לְמִשְׁמֶרֶת <u>לְמֵי נִדָּה חַטָּאת
הִוא</u></span><span dir="ltr">:</span>

<span dir="ltr"></span><span dir="rtl">(י) וְכִבֶּס הָאֹסֵף אֶת אֵפֶר הַפָּרָה אֶת
בְּגָדָיו <u>וְטָמֵא עַד הָעָרֶב</u></span><span dir="ltr"></span>
<span dir="rtl">וְהָיְתָה לִבְנֵי יִשְׂרָאֵל וְלַגֵּר הַגָּר בְּתוֹכָם לְחֻקַּת עוֹלָם:</span>

<span dir="ltr"></span><span dir="rtl">(יא) הַנֹּגֵעַ בְּמֵת לְכָל נֶפֶשׁ אָדָם וְטָמֵא
שִׁבְעַת יָמִים:</span>

<span dir="ltr">.....</span>

<span dir="ltr"></span><span dir="rtl">(יג) כָּל הַנֹּגֵעַ בְּמֵת בְּנֶפֶשׁ הָאָדָם אֲשֶׁר
יָמוּת <u>וְלֹא יִתְחַטָּא</u></span>
<span dir="ltr"></span><span dir="rtl"><u>אֶת מִשְׁכַּן יהוה טִמֵּא וְנִכְרְתָה הַנֶּפֶשׁ
הַהִוא מִיִּשְׂרָאֵל</u></span> <span dir="ltr"></span><span dir="rtl"><u>כִּי מֵי
נִדָּה לֹא זֹרַק עָלָיו</u></span><span dir="ltr"></span> <span dir="rtl">טָמֵא
יִהְיֶה עוֹד טֻמְאָתוֹ בוֹ:</span>

<span dir="ltr"></span>

<span dir="rtl">החוק המוזר הזה היה מוזר תמיד…</span>

<span dir="ltr"></span>

<span dir="rtl">שאל עובד כוכבים אחד את רבן יוחנן בן זכאי: אילין עובדייא
דאתון עבדין \[הדברים האלה שאתם עושים\] נראין כמין כשפים. אתם מביאים פרה,
ושורפין אותה, וכותשין אותה, ונוטלין את אפרה, ואחד מכם מטמא למת מזין עליו
שתים ושלוש טיפין \[=טיפות (של מי הפרה)\], ואתם אומרים לו: טהרת!  
אמר לו: לא נכנסה בך רוח תזזית מימיך?  
אמר לו: לאו.  
אמר לו רבן יוחנן בן זכאי: ראית אדם שנכנסה בו רוח תזזית?  
אמר לו: הן.  
אמר לו: ומה אתם עושין לו?  
אמר לו: מביאין עיקרין, ומעשנין תחתיו, ומרביצים עליה מים, והיא בורחת.  
אמר לו: ישמעו אזניך מה שאתה מוצא \[=מוציא\] מפיך. כך הרוח הזו רוח טומאה,
דכתיב: "וגם את הנביאים ואת רוח הטומאה אעביר מן הארץ" (זכריה יג), מזין
עליו מי נדה, והוא בורח.  
לאחר שיצא, אמרו לו תלמידיו: רבינו, לזה דחית בקנה, לנו מה אתה אומר?  
אמר להם: חייכם, לא המת מטמא, ולא המים מטהרין, אלא אמר הקדוש ברוך הוא:
חוקה חקקתי, גזירה גזרתי, אי אתה רשאי לעבור על גזרתי, דכתיב: זאת חוקת
התורה (במדבר רבה, פרשה יט</span><span dir="ltr">).</span>

<span dir="ltr"></span>

<span dir="rtl">היום כולנו נחשבים טמאי מתים, אבל המגבלה היחידה היא שאסור
לנו להיכנס למקדש... ולכן הארגון של המתכוננים לבנין בית המקדש הודיע לפני
שנתיים שמצא עגלה שתהיה פרה אדומה... (והיא זוכה, מן הסתם, בכבוד גדול,
מבלי לדעת את גורלה)</span>

<span dir="ltr"></span>

<span dir="rtl">דתיים וחילוניים בציונות.</span>

<span dir="rtl">העלייה הראשונה (ובוודאי העליות שלפניה) הייתה של יהודים
דתיים (מלבד כמה עשרות חברי ביל"ו). העליות שאחריה עד קום המדינה היו
בעיקרן חילוניות, עם אחוז מסויים של יהודים דתיים.  
תנועת חובבי ציון הייתה דתית בעיקרון (וכן רוב הנחשבים ל"מבשרי הציונות").
לעומת זה ההסתדרות הציונית שהוקמה על ידי הרצל ב 1897 הייתה חילונית
בעיקרה, אך לא בעיקרון. ב 1902 נוסדה תנועת המזרחי, על ידי הרב יצחק יעקב
ריינס, והצטרפה להסתדרות הציונית.</span>

<span dir="rtl">קשה לקבוע כמה דתיים היו בישראל ב 1948, גם הגדרת "דתי"
היא בעייתית. בבחירות לאסיפה המכוננת היו 16 נציגים מ"החזית הדתית
המאוחדת", אבל, מן הסתם היו דתיים (או מסורתיים) גם בחירות (14 צירים) ,
בהסתדרות הספרדים (4) ובהתאחדות התימנים (1). אולי ניתן לדבר על 20% דתיים
בעליות שעד קום המדינה.</span>

<span dir="ltr"></span>

<span dir="ltr">2590</span>

<span dir="rtl">עם בוקר הקיצו חסידי בלז ולאוזניהם הגיעו שלוש תקיעות
גדולות זו אחרי זו: שופרו של משיח!</span>

<span dir="rtl">מיד קפצו ממיטותיהם ורצו – למקווה.</span>

<span dir="rtl">שמעו גם האפיקורסים שופרו של משיח. מיד שכחו שאפיקורסים
הם, ורצו – אליו, למשיח. הקיפו אותו מימינו ומשמאלו והלכו עמו לארץ ישראל.
עד שהרחיקו ללכת ומשיח בראשם, נשמע קולם של החסידים, שעלו מן
המקווה:</span>

<span dir="rtl">המתינו, הנה גם אנו!</span>

<span dir="rtl">הפנה משיח ראשו ושאל:</span>

<span dir="rtl">אלה מי המה?</span>

<span dir="rtl">ענו האפיקורסים ואמרו:</span>

<span dir="rtl">גם אלה יהודים הם...</span>

<span dir="ltr"></span>

<span dir="ltr">2597</span>

<span dir="rtl">רבי שמואל מוהיליבר היה אומר:</span>

<span dir="rtl">אתם תמהים שלעתיד לבוא יהרגו ישראל למשיח בן יוסף, ואני
תמה, שלא יהרגו למשיח בן דוד...</span>

<span dir="rtl">שמואל מוהיליבר 1824-1898, ליטא, רב, ממיסדי "חיבת ציון".
ב 1882 יצא למסע באירופה לאיסוף כספים למען ההתיישבות בארץ ישראל. נפגש עם
הברון רוטשילד, וכנראה הוא שגייס אותו לעזרת המושבות.</span>

<span dir="rtl">מסורת המשיחים ראשיתה עוד אצל חז"ל (בבלי מסכת סוכה). משיח
בן יוסף יבוא ראשון, ויעשה את "העבודה השחורה" (כלומר, מלחמות...) וייהרג.
אחריו יבוא משיח בן דוד, שישליט שלטון דתי רוחני. לא מצאתי את המסורת לפיה
משיח בן יוסף ייהרג על ידי ישראל, שאליה מתייחס שמואל מוהליבר.</span>

<span dir="rtl">אבל, הפסימיות הייתה תמיד חלק מהציונות. קל וחומר
היום....</span>

<span dir="ltr"></span>

<span dir="rtl">קהילות ישראל היו מלאות בזרמים פוליטיים שונים (בעיקר
מתקופת ההשכלה).</span>

<span dir="rtl">אז, אפשר להיעזר אלו באלו...</span>

<span dir="ltr"></span>

<span dir="ltr">2591</span>

<span dir="rtl">בנצי החייט – ציוני. הינדה בתו – קומוניסטה.</span>

<span dir="rtl">ערב יום כיפור בא בנצי לבית המדרש של החסידים להעמיד
"קערה" לישוב ארץ ישראל, ולא נתנו לו הגבאים להעמיד את הקערה:</span>

<span dir="rtl">הציונים – אפיקורסים. "הקערה" שלהם – טריפה.</span>

<span dir="rtl">רתח בנצי, שב לביתו מלא חימה, היכה באגרופו על השולחן וקרא
לבתו:</span>

<span dir="rtl">הינדה, כשאתם תעלו לשלטון – תהרסו קודם כל בית המדרש של
החסידים...</span>

<span dir="ltr"></span>

<span dir="rtl">ציונים, חסידים, קומוניסטים...</span>

<span dir="rtl">וכמו שטען הקטע הראשון, היה גם ניסיון להיעזר ביהודים
טובים שאינם מגדירים עצמם כציונים, בעיקר בארה"ב. העיקר הכסף…</span>

<span dir="ltr"></span>

<span dir="ltr"></span>

<span dir="rtl">הסוכנות היהודית. (ויקיפדיה)</span>

<span dir="ltr"></span>

<span dir="rtl">אחרי ובעקבות משבר
[העלייה](https://he.wikipedia.org/wiki/%D7%94%D7%A2%D7%9C%D7%99%D7%99%D7%94_%D7%94%D7%A8%D7%91%D7%99%D7%A2%D7%99%D7%AA)</span>
[<span dir="rtl">הרביעית</span>](https://he.wikipedia.org/wiki/%D7%94%D7%A2%D7%9C%D7%99%D7%99%D7%94_%D7%94%D7%A8%D7%91%D7%99%D7%A2%D7%99%D7%AA)
<span dir="ltr"></span><span dir="rtl">\[עלייה ממזרח אירופה, בעיקר
עירונית בין 1924 ל 1931\]</span><span dir="ltr"></span><span dir="rtl">,
חיפשה
[ההנהלה](https://he.wikipedia.org/wiki/%D7%94%D7%94%D7%A0%D7%94%D7%9C%D7%94_%D7%94%D7%A6%D7%99%D7%95%D7%A0%D7%99%D7%AA)</span>
[<span dir="rtl">הציונית</span>](https://he.wikipedia.org/wiki/%D7%94%D7%94%D7%A0%D7%94%D7%9C%D7%94_%D7%94%D7%A6%D7%99%D7%95%D7%A0%D7%99%D7%AA)<span dir="ltr"></span>
<span dir="rtl">מקורות כספיים לחיזוקו של היישוב.
[חיים](https://he.wikipedia.org/wiki/%D7%97%D7%99%D7%99%D7%9D_%D7%95%D7%99%D7%A6%D7%9E%D7%9F)</span>
[<span dir="rtl">ויצמן</span>](https://he.wikipedia.org/wiki/%D7%97%D7%99%D7%99%D7%9D_%D7%95%D7%99%D7%A6%D7%9E%D7%9F)<span dir="ltr"></span>
<span dir="rtl">האמין שבעזרת יהודים עשירים יוכל לגייס סכומים נאים למימון
המפעל הציוני ולכן יצר קשר עם
[לואי](https://he.wikipedia.org/wiki/%D7%9C%D7%95%D7%90%D7%99_%D7%9E%D7%A8%D7%A9%D7%9C)</span>
[<span dir="rtl">מרשל</span>](https://he.wikipedia.org/wiki/%D7%9C%D7%95%D7%90%D7%99_%D7%9E%D7%A8%D7%A9%D7%9C)<span dir="ltr"></span><span dir="rtl">,
שכיהן כראש
[הוועד](https://he.wikipedia.org/wiki/%D7%94%D7%95%D7%95%D7%A2%D7%93_%D7%94%D7%99%D7%94%D7%95%D7%93%D7%99-%D7%90%D7%9E%D7%A8%D7%99%D7%A7%D7%A0%D7%99)</span>
[<span dir="rtl">היהודי-אמריקני</span>](https://he.wikipedia.org/wiki/%D7%94%D7%95%D7%95%D7%A2%D7%93_%D7%94%D7%99%D7%94%D7%95%D7%93%D7%99-%D7%90%D7%9E%D7%A8%D7%99%D7%A7%D7%A0%D7%99)<span dir="ltr"></span>
<span dir="rtl">(ארגון יהודי-אמריקאי <u>לא
ציוני</u></span><span dir="ltr"></span> <span dir="rtl">שנועד לשמור על
זכויותיהם של יהודים במדינות מחוץ לארצות הברית).
ב-</span><span dir="ltr"></span>[<span dir="rtl">2</span>
<span dir="rtl">בינואר</span>](https://he.wikipedia.org/wiki/2_%D7%91%D7%99%D7%A0%D7%95%D7%90%D7%A8)
<span dir="ltr">[1927](https://he.wikipedia.org/wiki/1927)</span>
<span dir="rtl">יישבו שני המנהיגים את חילוקי הדעות בינם לבין עצמם וחתמו
על הסכם (הסכם ויצמן-מרשל) שהביא להקמת הסוכנות היהודית. בעקבות הסכם זה
קמו שתי ועדות, "ועדת הסוכנות" ו"ועדת המומחים" שהגיעו לארץ ישראל לשם
איסוף נתונים והסקת מסקנות. הוועדות נועדו להיות בלתי מפלגתיות והוטל עליהן
להמליץ על פעולות אפשריות המתאימות לארץ ולתנאיה ולהמליץ גם על התקציב
הנדרש למימוש ההמלצות. "ועדת הסוכנות" שכללה מומחים בתחומי החקלאות, החרושת
והמסחר סיימה את עבודתה ב-1928. בהתאם להמלצותיה שפורסמו באפריל 1928 הוחלט
על הקמת "סוכנות יהודית מורחבת" שתכלול בנוסף גם נציגים לא ציוניים, יהודים
עשירים שמוכנים לתמוך במדיניות הציונית. ההמלצות זכו לביקורת מצד נציגים של
ההנהגה הציונית, בהם
[ברל](https://he.wikipedia.org/wiki/%D7%91%D7%A8%D7%9C_%D7%9B%D7%A6%D7%A0%D7%9C%D7%A1%D7%95%D7%9F)</span>
[<span dir="rtl">כצנלסון</span>](https://he.wikipedia.org/wiki/%D7%91%D7%A8%D7%9C_%D7%9B%D7%A6%D7%A0%D7%9C%D7%A1%D7%95%D7%9F)<span dir="ltr"></span>
<span dir="rtl">ו[שלמה](https://he.wikipedia.org/wiki/%D7%A9%D7%9C%D7%9E%D7%94_%D7%A7%D7%A4%D7%9C%D7%A0%D7%A1%D7%A7%D7%99)</span>
[<span dir="rtl">קפלנסקי</span>](https://he.wikipedia.org/wiki/%D7%A9%D7%9C%D7%9E%D7%94_%D7%A7%D7%A4%D7%9C%D7%A0%D7%A1%D7%A7%D7%99)<span dir="ltr"></span><span dir="rtl">.
ב-</span><span dir="ltr"></span>[<span dir="rtl">11</span>
<span dir="rtl">באוגוסט</span>](https://he.wikipedia.org/wiki/11_%D7%91%D7%90%D7%95%D7%92%D7%95%D7%A1%D7%98)<span dir="ltr"></span>
<span dir="rtl">1929 התכנסו
ב[ציריך](https://he.wikipedia.org/wiki/%D7%A6%D7%99%D7%A8%D7%99%D7%9A)</span><span dir="ltr"></span>
<span dir="rtl">נציגים מ-26 מדינות והכריזו על הקמת "הסוכנות היהודית לארץ
ישראל". לנשיא הסוכנות נתמנה ד"ר חיים ויצמן שהיה גם נשיא
[ההסתדרות](https://he.wikipedia.org/wiki/%D7%94%D7%94%D7%A1%D7%AA%D7%93%D7%A8%D7%95%D7%AA_%D7%94%D7%A6%D7%99%D7%95%D7%A0%D7%99%D7%AA_%D7%94%D7%A2%D7%95%D7%9C%D7%9E%D7%99%D7%AA)</span>
[<span dir="rtl">הציונית</span>
<span dir="rtl">העולמית</span>](https://he.wikipedia.org/wiki/%D7%94%D7%94%D7%A1%D7%AA%D7%93%D7%A8%D7%95%D7%AA_%D7%94%D7%A6%D7%99%D7%95%D7%A0%D7%99%D7%AA_%D7%94%D7%A2%D7%95%D7%9C%D7%9E%D7%99%D7%AA)<span dir="ltr"></span><span dir="rtl">.
בין האישים הלא ציונים שהשתתפו בוועידת היסוד בלטו פרופ'
[אלברט](https://he.wikipedia.org/wiki/%D7%90%D7%9C%D7%91%D7%A8%D7%98_%D7%90%D7%99%D7%99%D7%A0%D7%A9%D7%98%D7%99%D7%99%D7%9F)</span>
[<span dir="rtl">איינשטיין</span>](https://he.wikipedia.org/wiki/%D7%90%D7%9C%D7%91%D7%A8%D7%98_%D7%90%D7%99%D7%99%D7%A0%D7%A9%D7%98%D7%99%D7%99%D7%9F)<span dir="ltr">,</span>
[<span dir="rtl">לאון</span>
<span dir="rtl">בלום</span>](https://he.wikipedia.org/wiki/%D7%9C%D7%90%D7%95%D7%9F_%D7%91%D7%9C%D7%95%D7%9D)<span dir="ltr"></span>
<span dir="rtl">ולואי מרשל מראשי יהדות
[ארצות](https://he.wikipedia.org/wiki/%D7%90%D7%A8%D7%A6%D7%95%D7%AA_%D7%94%D7%91%D7%A8%D7%99%D7%AA)</span>
[<span dir="rtl">הברית</span>](https://he.wikipedia.org/wiki/%D7%90%D7%A8%D7%A6%D7%95%D7%AA_%D7%94%D7%91%D7%A8%D7%99%D7%AA)<span dir="ltr">.</span>

<span dir="ltr">.....</span>

<span dir="rtl">ב-1937, עקב חילוקי דעות בהגדרת מעמד היישוב כ"מדינה בדרך"
והגדרת מעמדה של הסוכנות כהנהגתה (או כממשלתה) של "המדינה שבדרך", התפרקה
הסוכנות היהודית המורחבת.</span>

<span dir="ltr"></span><span dir="rtl">..... כך שבפועל נוצרה זהות בין
הנהלת הסוכנות היהודית להסתדרות הציונית העולמית.</span>

<span dir="ltr"></span>

<span dir="rtl">למעשה, הסוכנות היהודית היא "הזרוע המבצעת" של ההסתדרות
הציונית. בתקופות שונות היה ראש ההסתדרות הציונית גם יו"ר הנהלת הסוכנות
היהודית, ובתקופות אחרות היו אנשים שונים.</span>

<span dir="ltr"></span>

<span dir="rtl">הקטע להלן טוען שבהקמת הסוכנות היהודית המורחבת "תיחמנו"
את היהודים האמריקאים...</span>

<span dir="ltr"></span>

<span dir="ltr">2601</span>

<span dir="rtl">כשנוסדה הסוכנות היהודית לפי החלוקה של מחצה ציונים ומחצה
לא ציונים ("פיפטי פיפטי" בלעז), שאל ציוני את חברו:</span>

<span dir="rtl">מה עניינה של חלוקה זו?</span>

<span dir="rtl">החזיר לו חברו:</span>

<span dir="rtl">בוא ואסביר לך. שאלו לנקניקן, מה בשר הוא נותן לתוך
נקניקיו.</span>

<span dir="rtl">השיב ואמר: מחצה תרנגולת ומחצה סוס.</span>

<span dir="rtl">אמרו לו: כיצד אתה מכוון את החלוקה?</span>

<span dir="rtl">חזר והשיב: פשוט. תרנגולת וסוס, תרנגולת וסוס...</span>

<span dir="ltr"></span>

<span dir="ltr"></span>

<span dir="rtl">העלייה החמישית היא עלייה של יקים, ולייקים יש צרות
משלהם.</span>

<span dir="rtl">למשל השפה.</span>

<span dir="ltr"></span>

<span dir="ltr">2612</span>

<span dir="rtl">חבורה של עולים חדשים, יוצאי גרמניה. אחד מהחבורה מספר
לחבריו:</span>

<span dir="rtl">נכנסתי אצלו והתחלתי מדבר אליו. מיד הפסיקני ואמר לי:
"יהודי, דבר עברית"... רבותי, אדם זה, אומר אני לכם, אנטישמי גמור
הוא...</span>

<span dir="ltr"></span>

<span dir="ltr">2639</span>

<span dir="rtl">עולה חדש מספר לחברו בתל אביב:</span>

<span dir="rtl">אתמול קראתי ב"דבר לעולה" פתגם יפה של סופר עברי. אבל איני
זוכר שמו של הסופר: אחד העם או נחלת בנימין...</span>

<span dir="ltr"></span>

<span dir="rtl">ובעלייה החמישית (הייקית) ומשתנים סדרי בראשית...</span>

<span dir="ltr"></span>

<span dir="ltr">2629</span>

<span dir="rtl">משהגיע היטלר לשלטון, התחילה העלייה הגרמנית לארץ ישראל.
עלו משם הרבה רופאים, הרבה מהנדסים, הרבה עורכי דין וכדומה מבעלי
"הפרופסיות החופשיות". רובם קבעו להם דירה בתל אביב, ומיום ליום גדלה
הבנייה בעיר, ועלה שכרם של פועלי בניין, בפרט של פועלים לגמר בניין, כגון
טייחים, צבעים ודומיהם.</span>

<span dir="rtl">יום מימים נכנס שדכן אצל בעל בית בתל אביב, ומעניין לעניין
שאל אותו:</span>

<span dir="rtl">כמה אתה פוסק נדוניה לבתך?</span>

<span dir="rtl">אמר אבי הבת:</span>

<span dir="rtl">אלפיים לירה במזומנים אני פוסק לה.</span>

<span dir="rtl">אמר השדכן:</span>

<span dir="rtl">שידוך יפה יש לי בשבילה: רופא צעיר מגרמניה.</span>

<span dir="rtl">עיוות אבי הבת חוטמו וסירב:</span>

<span dir="rtl">מרובים הרופאים מן החולים.</span>

<span dir="rtl">זעף השדכן:</span>

<span dir="rtl">שמא בנדוניה של שה"י פה"י, של אלפיים לירה, אתה אומר לבתך
חתן טייח?...</span>

<span dir="ltr"></span>

<span dir="rtl">תל אביב היא מרכזה של ארץ ישראל הציונית כבר מאה שנה
כמעט</span>

<span dir="ltr"></span>

<span dir="ltr">2644</span>

<span dir="rtl">פריקה ראשונה בנמל תל אביב היה מלט, שבא מצ'כוסלובקיה, ושק
המלט הראשון הניחו למשמרת במוזיאון תל אביב.</span>

<span dir="rtl">אותה שעה אמרו:</span>

<span dir="rtl">כשתגיע השעה והשלטונות יתירו להוריד עולים בנמל תל אביב,
יירא איש איש מן העולים הראשונים לרדת, פן יניחו גם אותו למשמרת במוזיאון
תל אביב...</span>

<span dir="ltr"></span>

<span dir="rtl">נמל תל אביב התחיל במזח קטן שנבנה בתל אביב, ב 1936 בעקבות
מאורעות תרצ"ו, שבהן מנעו ערביי יפו את השימוש בנמל יפו. בפרט, הייתה סכנה
לייצוא ההדרים. ב-1938 נחנך הנמל ופעל עד 1965.</span>

<span dir="rtl">היום, אוכלים שותים ומבלים שם (כמו בכל מקום כמעט)</span>

<span dir="ltr"></span>

<span dir="ltr">2617</span>

<span dir="rtl">זקנים וצעירים ישבו ברחבה שלפני בית הכנסת הגדול בתל אביב
ודנו:</span>

<span dir="rtl">כדורגל בשבת עבירה או מצוה?</span>

<span dir="rtl">אמר זקן אחד:</span>

<span dir="rtl">אבותינו לא שיחקו בכדורגל אפילו בחול.</span>

<span dir="rtl">נענה בחור אחד ואמר:</span>

<span dir="rtl">והרי אתה רואה: כולם נענשו ומתו...</span>

<span dir="ltr"></span>

<span dir="rtl">ויכוחי דתיים חילוניים היו תמיד, אבל אז הזקן דתי והבחור
חילוני...</span>

<span dir="ltr"></span>

<span dir="ltr">2620</span>

<span dir="rtl">עוד מימרה תל-אביבית:</span>

<span dir="rtl">על שלושה דברים תל אביב עומדת: על הסינמה ועל הראדיו ועל
הפרנסה.</span>

<span dir="rtl">סינמה – הכל רואים, ואין איש שומע;</span>

<span dir="rtl">ראדיו – הכל שומעים ואין איש רואה;</span>

<span dir="rtl">פרנסה – אין איש רואה, ואין איש שומע....</span>

<span dir="ltr"></span>

<span dir="rtl">ומתחילים לבנות גבוה.</span>

<span dir="ltr">2622</span>

<span dir="rtl">חיים ברוך ישב לפני פתח ביתו, הסתכל בבניינו של "פלטין"
ופניו תמוהות. עבר עליו אדם אחד ואמר לו:</span>

<span dir="rtl">רבי חיים ברוך, על מה אתה תמה?</span>

<span dir="rtl">סילק חיים ברוך מקטרתו הכבויה מפיו והחזיר:</span>

<span dir="rtl">בשלמה מלוני שלי – ניחא. אבל הללו, שבונים קומה על גבי
קומה עד לשמים, ובכל קומה וקומה חדרים, השד יודע כמה, – מהיכן יקחו פישפשים
לכולם?...</span>

<span dir="ltr"></span>

<span dir="rtl">חיים ברוך היה בעל מלון קטן וזול בנחלת בנימין. "פלטין"
היה מלון גדול וחדש יותר מול ביתו.</span>

<span dir="ltr"></span>

<span dir="rtl">דבר אחד לא משתנה תמיד, וזה מאבקים ומריבות בין ארגונים
ומפלגות.</span>

<span dir="ltr"></span>

<span dir="ltr">2641</span>

<span dir="rtl">אחרי ניציון קשה של פועלים בבניין חדש בתל אביב הודיע שוטר
יהודי לראש המשטרה האנגלי:</span>

<span dir="rtl">תפסתי שניים מן הצה"ר, שניים ממפא"י, שניים מפועלי ציון,
שניים מן המזרחים ושניים מן הכלליים.</span>

<span dir="rtl">היכן הם? – שאל הראש האנגלי.</span>

<span dir="rtl">כאן, בחוץ הם עומדים, ליד בית המשטרה, – השיב השוטר
היהודי.</span>

<span dir="rtl">ומי שומר עליהם, שלא יברחו? – שאל הראש האנגלי.</span>

<span dir="rtl">אין צורך, אדוני הראש, – השיב השוטר היהודי, – שינאת מוות
הם שונאים אלו את אלו, ומאליהם ישמרו אלו על אלו...</span>

<span dir="ltr"></span>

<span dir="rtl">ויש גם ישוב ישן, בעיקר בירושלים.</span>

<span dir="ltr"></span>

<span dir="ltr">2647</span>

<span dir="rtl">בוכרי נכנס לאיטליז בירושלים ועמד והסתכל בכל ארבע רוחות
האיטליז. אמר לו הטבח:</span>

<span dir="rtl">מה אתה מבקש?</span>

<span dir="rtl">החזיר לו הבוכרי:</span>

<span dir="rtl">חביבי, שמא יש לך שכל של בהמה?...</span>

<span dir="ltr"></span>

<span dir="ltr">2650</span>

<span dir="rtl">אחרי המאורעות של תרפ"ט בירושלים.</span>

<span dir="rtl">אשה הסיחה את לבה לפני חברותיה במאה שערים:</span>

<span dir="rtl">מה נאמר ומה נדבר? כל האומות שבעולם שונאות את היהודים.
הערבים, האנגלים, הרוסים, הגרמנים, – כולם צורר ישראל, רק החלוצים אינם
צוררי ישראל.</span>

<span dir="rtl">עבר עליה בחור אחד וליגלג:</span>

<span dir="rtl">דודה טיפשה! כלום לא יהודים הם החלוצים?</span>

<span dir="rtl">רקקה האשה שלוש פעמים נענתה ואמרה?</span>

<span dir="rtl">באמת? גם החלוצים יהודים? תיפח רוחם של השקרנים האומרים
עליהם שהם חלוצים...</span>

<span dir="ltr"></span>

<span dir="ltr">2651</span>

<span dir="rtl">בימי המאורעות הגדולים של תרצ"ו.</span>

<span dir="rtl">אבטובוס של "אגד" נוסע מירושלים לתל אביב. מרחוק יורים
בו.</span>

<span dir="rtl">הנהג ממהיר את האבטובוס, וחברו היושב לידו מזרזו: עוד גז,
עוד, עוד.</span>

<span dir="rtl">אשה ירושלמים סמוכה אליהם סופקת כפיה ופותחת פיה ביודית
מאה שערימית:</span>

<span dir="rtl">אוי ואבוי לי! כאן יורים, והם – מדברים עברית...</span>

<span dir="ltr"></span>

<span dir="rtl">קטעים בודדים עוסקים בקליטה בקיבוץ.</span>

<span dir="ltr"></span>

<span dir="ltr">2658</span>

<span dir="rtl">בחורה בת כרך עלתה מן הגולה לארץ ונצטרפה לעבודה בקבוצה.
אמרו לה:</span>

<span dir="rtl">לכי לרפת ותחלבי את הפרות.</span>

<span dir="rtl">הלכה לשם ומיד חזרה ואמרה:</span>

<span dir="rtl">עד שאלמד לחלוב את הפרות הגדולות, שמא תתנו לי קודם לחלוב
עגלה קטנה?...</span>

<span dir="ltr"></span>

<span dir="rtl">והעסקנים תמיד חשודים על בטלנות.</span>

<span dir="ltr"></span>

<span dir="ltr">2672</span>

<span dir="rtl">חידה ארצישראלית:</span>

<span dir="rtl">אחד הולך על ארבע ועושה: מיאו–מיאו–מיאו", – מי
יודע?</span>

<span dir="rtl">אני יודע: חתול.</span>

<span dir="rtl">אחד הולך על ארבע ועושה: "מה–מה-מה", – מי יודע?</span>

<span dir="rtl">אני יודע: אייל.</span>

<span dir="rtl">שנים הולכים על ארבע ואינם עושים כלום, – מי יודע?</span>

<span dir="rtl">אני יודע: שני שליחים של קרן היסוד....</span>

<span dir="ltr"></span>

<span dir="ltr"></span><span dir="rtl">"הקרן הקיימת" מפורסמת יותר, אך
"קרן היסוד" היא "המגבית המאוחדת לישראל", תמכה בכל ההתיישבות הציונית
בארץ, ולמעשה לתשתית המדינה בדרך.</span>

<span dir="ltr"></span>

<span dir="rtl">בשנת 1922, בעקבות לחץ הערבים, פרסם שר המושבות של
בריטניה, וינסטון צ'רצ'יל את הספר הלבן הראשון, ובו הגבלת עלייה. השיקול
המרכזי שלו היה, אז הוצג ככלכלי.</span>

<span dir="rtl">סרטיפיקטים (רשיונות עלייה), ניתנו לבעלי הון, מקצועות
חופשיים או נדרשים, ומי שיש לו בארץ מפרנס.</span>

<span dir="ltr"></span>

<span dir="ltr">2678</span>

<span dir="rtl">בחורות ישראל מצאו פתח פתוח כחודה של מחט בשערי הארץ
הסגורים:</span>

<span dir="rtl">נישואים לשעה.</span>

<span dir="rtl">נמלך בחור, שעלה לארץ, ושלח טלגרמה לאביו, שהורשה לעלות,
וכתב לו:</span>

<span dir="ltr"></span><span dir="rtl">"אבא, שא ארוסתי ועלה"...</span>

<span dir="ltr"></span>

<span dir="rtl">בעקבות פרעות תרפ"ט הקימו הבריטים וועדה שבראשה עמד וולטר
שו, וב 1930 הגישה את המלצותיה, שהביאו לפרסום הספר הלבן השני. ההוראות היו
להפסיק, למעשה את העלייה כליל ("כל זמן שיש אבטלה ברחוב הערבי"). לאחר
לחצים פוליטיים כבדים בלונדון, הממשלה חזרה בה מהוראות אלה.</span>

<span dir="ltr"></span>

<span dir="ltr">2676</span>

<span dir="rtl">בו בחורף נשתגרה מימרה בארץ ישראל:</span>

<span dir="rtl">העדויות בוועדת החקירה של שאו יפות הן בשביל
היהודים;</span>

<span dir="rtl">מסקנות החקירה עתידות להיות יפות בשביל הערבים;</span>

<span dir="rtl">תוצאות החקירה יפות בשביל האנגלים...</span>

<span dir="ltr"></span>

<span dir="rtl">בעקבות המרד הערבי של 1936, הוקמה וועדת פיל, שבין השאר
הציעה את הצעת החלוקה הראשונה של ארץ ישראל. לפי הצעה זו, המדינה היהודית
תהיה על שטח של 17% מארץ ישראל המערבי, ותכלול את הגליל, העמקים הצפוניים
ושפלת החוף עד באר טוביה.</span>

<span dir="rtl">העולם עצוב אז צוחקים...</span>

<span dir="ltr"></span>

<span dir="ltr">2684</span>

<span dir="rtl">בועידה האחרונה של המזרחי הוחלטה פה אחד התנגדות גמורה
לחלוקת הארץ.</span>

<span dir="rtl">שאלו לראש הוועידה:</span>

<span dir="rtl">מה טעם החלטתם כך?</span>

<span dir="rtl">החזיר הוא:</span>

<span dir="rtl">החלטנו כך מחמת חשש שמא לא יספיק שטח המדינה לשלוש פסיעות
שאחרי שמונה עשרה...</span>

<span dir="ltr"></span>

<span dir="rtl">נוסח אחר:</span>

<span dir="rtl">צייר מציירי ארץ ישראל צר צורת חותם למדינת היהודים,
שמציעה אנגליה מפיה של הוועדה המלכותית:</span>

<span dir="rtl">דויד מלך ישראל רכוב על סוס, והסוס שתי רגליו עומדות על
הקרקע, ושתיים תלויות לו באוויר.</span>

<span dir="rtl">אמרו לו לצייר:</span>

<span dir="rtl">מה ראית לעשות ככה לסוסו של דויד מלך ישראל?</span>

<span dir="rtl">החזיר הצייר:</span>

<span dir="rtl">צאו ומידדו שיטחה של מדינת היהודים מיסודה של אנגליה, אם
תמצאו בה מקום לכל ארבע רגליו של הסוס....</span>

<span dir="ltr"></span>

<span dir="rtl">הסוס עמד על שתי רגליים, ואנחנו סקרנו את הציונות על רגל
אחת...</span>

<span dir="ltr"></span>

<span dir="rtl">אז הציעו לנו מדינה קטנה מדי וזה היה רע,</span>

<span dir="rtl">והיום יש לנו מדינה גדולה מדי, כנראה גם כן רע.</span>

<span dir="ltr"></span>

<span dir="ltr"></span>
