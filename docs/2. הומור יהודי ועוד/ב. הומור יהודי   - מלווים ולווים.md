<span dir="rtl"><u>הומור יהודי 2 – מלווים ולווים</u></span>

<span dir="ltr"></span>

<span dir="rtl">איסור הלוואה בריבית מופיע בתורה שלוש פעמים, בשמות,
ויקרא, ודברים.</span>

<span dir="rtl">אך האיסור הוא רק לגבי הלוואה ליהודי:</span>

<span dir="rtl">נסתפק באיסור מספר דברים, ובהתייחסויות בתנ"ך
והלאה.</span>

<span dir="ltr"></span>

<span dir="ltr"></span><span dir="rtl">(כ) לֹא תַשִּׁיךְ לְאָחִיךָ נֶשֶׁךְ כֶּסֶף נֶשֶׁךְ אֹכֶל
נֶשֶׁךְ כָּל דָּבָר אֲשֶׁר יִשָּׁךְ:</span>

<span dir="ltr"></span><span dir="rtl">(כא) לַנָּכְרִי תַשִּׁיךְ וּלְאָחִיךָ לֹא תַשִּׁיךְ
לְמַעַן יְבָרֶכְךָ יְדֹוָד אֱלֹהֶיךָ בְּכֹל מִשְׁלַח יָדֶךָ עַל הָאָרֶץ אֲשֶׁר אַתָּה בָא שָׁמָּה לְרשתה.</span>

<span dir="ltr"></span><span dir="rtl">(דברים כ"ג).</span>

<span dir="ltr"></span>

<span dir="rtl">וְאִישׁ לֹא הוֹנָה <u>חֲבֹל לֹא
חָבָל</u></span><span dir="ltr"></span> <span dir="rtl">וּגְזֵלָה לֹא גָזָל לַחְמוֹ
לְרָעֵב נָתָן וְעֵרוֹם כִּסָּה בָגֶד:</span>

<span dir="ltr"></span><span dir="rtl">(יז) מֵעָנִי הֵשִׁיב יָדוֹ <u>נֶשֶׁךְ וְתַרְבִּית
לֹא לָקָח</u></span><span dir="ltr"></span> <span dir="rtl">מִשְׁפָּטַי עָשָׂה
בְּחֻקּוֹתַי הָלָךְ הוּא לֹא יָמוּת בַּעֲוֹן אָבִיו חָיֹה יִחְיֶה...</span>

<span dir="rtl">יחזקאל ט' (עוסק בנושא הבן הצדיק לאב הרשע – נגד "אבות
אכלו בוסר ושיני בנים תקהינה")</span>

<span dir="ltr"></span>

<span dir="ltr"></span><span dir="rtl">(ח) <u>מַרְבֶּה הוֹנוֹ בְּנֶשֶׁךְ
וְבתַרְבִּית</u></span><span dir="ltr"></span> <span dir="rtl">לְחוֹנֵן דַּלִּים
יִקְבְּצֶנּוּ:</span>

<span dir="ltr"></span><span dir="rtl">(ט) מֵסִיר אָזְנוֹ מִשְּׁמֹעַ תּוֹרָה גַּם תְּפִלָּתוֹ
תּוֹעֵבָה:</span>

<span dir="rtl">משלי כ"ח</span>

<span dir="ltr"></span>

<span dir="ltr"></span><span dir="rtl">(א) מִזְמוֹר לְדָוִד יהוה מִי יָגוּר בְּאָהֳלֶךָ
מִי יִשְׁכֹּן בְּהַר קָדְשֶׁךָ:</span>

<span dir="ltr"></span><span dir="rtl">(ב) הוֹלֵךְ תָּמִים וּפֹעֵל צֶדֶק וְדֹבֵר אֱמֶת
בִּלְבָבוֹ:</span>

<span dir="ltr"></span><span dir="rtl">(ג) לֹא רָגַל עַל לְשֹׁנוֹ לֹא עָשָׂה לְרֵעֵהוּ
רָעָה וְחֶרְפָּה לֹא נָשָׂא עַל קְרֹבוֹ:</span>

<span dir="ltr"></span><span dir="rtl">(ד) נִבְזֶה בְּעֵינָיו נִמְאָס וְאֶת יִרְאֵי
יהוה יְכַבֵּד נִשְׁבַּע לְהָרַע וְלֹא יָמִר:</span>

<span dir="ltr"></span><span dir="rtl">(ה) <u>כַּסְפּוֹ לֹא נָתַן
בְּנֶשֶׁךְ</u></span><span dir="ltr"></span> <span dir="rtl">וְשֹׁחַד עַל נָקִי לֹא
לָקָח עֹשֵׂה אֵלֶּה לֹא יִמּוֹט לְעוֹלָם:</span>

<span dir="rtl">תהילים ט"ו</span>

<span dir="ltr"></span>

<span dir="ltr"></span><span dir="rtl">"אם כסף תלוה את עמי זש"ה כספו לא
נתן בנשך (תהלים טו) בא וראה כל מי שיש לו עושר ונותן צדקה לעניים ואינו
מלוה בריבית, מעלין עליו כאלו קיים את כל המצוות, שנאמר, עושה אלה לא ימוט
לעולם."</span><span dir="ltr"></span> <span dir="rtl">מדרש תנחומא משפטים
ט'. (מדרש מהמאה התשיעית).</span>

<span dir="ltr"></span>

<span dir="rtl">הפער בין התייחסות לריבית בתקופה העתיקה ועד ימי הבינים,
ובין הכלכלה המודרנית שבה הריבית היא אבן יסוד, הוא פער גדול מאוד.</span>

<span dir="rtl">ייתכן שהמאפיין את הכלכלה המודרנית שהון נאגר בצורת "כסף",
בעוד שבכלכלה הקדומה, הכסף שימש לצריכה, אך העושר התבטא רק ברכוש.</span>

<span dir="rtl">עובדה שלא היה איסור להשכיר בית, למשל, שבראייה המודרנית
כמוהו כריבית.</span>

<span dir="ltr"></span><span dir="rtl">"השכרת כסף" הייתה דומה ל"השכרת
אוכל" (כמו שראינו בספר דברים), כלומר, ניצול מצוקה רגעית. זה, בשונה
מהכלכלה המודרנית שבה ההלוואה מווסתת את תזרים המזומנים של עסק, ומאפשרת
השקעות נושאות רווחים.</span>

<span dir="ltr"></span>

<span dir="rtl">העובדה, שהדתות הן בעלות השפעה עצומה, אך שמרניות במהותן,
יצרה את תופעת "היהודי המלווה בריבית" בסוף ימי הבינים ובעת החדשה.</span>

<span dir="rtl">הנוצרים אימצו את איסור הריבית בצורה קיצונית, אך העבירה
אצלם היא רק של
<u>המלווה</u></span><span dir="ltr"></span><span dir="rtl">, ולא של
הלווה.  
לאפשר ליהודים להיות המלווים, גם עוזר לכלכלה, וגם עושה אותם לחוטאים
ובזויים יותר.</span>

<span dir="rtl">הקדוש אנסלם מקנטבורי (המאה ה 11) משווה ריבית
לגניבה.</span>

<span dir="rtl">שקספיר (המאה ה 16) במחזה המפורסם "הסוחר מוונציה" מתאר את
הרשעות של שיילוק היהודי המלווה בריבית.</span>

<span dir="rtl">לעומת זה בהלכה היהודית העבירה היא גם של הלווה וגם של
המלווה, אך רק אם <u>הלווה</u> יהודי...</span>

<span dir="rtl">ההבדל הזה עשה היסטוריה...</span>

<span dir="ltr"></span>

<span dir="rtl">בגלל עמדת היהדות והנצרות כלפי הלוואה בריבית, הפכה זו
להיות מקצוע יהודי אופייני, שיצר יחסים כלכליים וחברתיים לא פשוטים.</span>

<span dir="ltr"></span>

<span dir="ltr"></span><span dir="rtl">"במאות הראשונות של ישיבתם בפולין
נתנו היהודים הלוואות גם נגד שעבוד נכסי דלא ניידי (משכנתאות)... כאשר
הלווה לא עמד בהתחייבותו עבר הנכס לבעלות המלווה,.. ובדרך זו רכשו היהודים
בתים בערים וגם אחוזות כפריות. האצולה והעירונים ראו זאת בעין רעה והתקנות
של פולין קטן (1347)... אסרו על היהודים עסקאות פיננסיות מסוג זה. הן אפילו
הרחיקו לכת ואסרו הלוואות נגד שטרות. האיסור הנוסף הזה לא החזיק מעמד
במציאות...</span>

<span dir="rtl">ברם, אשראי אישי היה רק בהישג ידם של אנשים ידועי שם
ואמידים, וכן של אנשי האצולה הגבוהה והסוחרים המבוססים. השכבות הרחבות של
האצולה הזעירה והעירונים נאלצו לעבוט אצל היהודים כל מיני מטלטלין. נוהג זה
השתרש בקראקוב וגם בערי פולין האחרות, ומתן הלוואות נגד משכונות היה כמעט
לסימן היכר של כל סוחר יהודי."</span>

<span dir="ltr"></span><span dir="rtl">(מתוך "תולדות היהודים בקראקוב
ובקאז'ימייז'", מאיר באלאבאן, מגנס, 2003)</span>

<span dir="ltr"></span>

<span dir="rtl">כך רואה זאת משורר פולני...</span>

<span dir="rtl">בשנת 1643 חיבר המשורר הפולני אדם יז'מסקי שיר המתאר את
העיר ווארשה. בשיר מופיעות השורות האלה:</span>

<span dir="ltr"></span><span dir="rtl">"היכנס אליו, התאמין?</span>

<span dir="rtl">הוא מכרסם צנונים, מלפפונים וגזרים, בזה מסתפק היהודון.
הוא אוסף מטבעות קטנות מזוהמות, ובהן תמורת משכון הוא מספק את
האדון."</span>

<span dir="ltr"></span><span dir="rtl">("פרקים בתולדות יהודי מזרח אירופה
ותרבותם", האוניברסיטה הפתוחה, יחידות 3-4)</span>

<span dir="ltr"></span>

<span dir="rtl">וכך רואה זאת ההומור היהודי:</span>

<span dir="ltr"></span>

<span dir="ltr">71</span>

<span dir="rtl">גרף פולנו לוה ממון מאת יהודי וכתב לו שטר. הגיע זמן
הפרעון והגראף לא פרע. הלך אליו היהודי ואמר לו:</span>

<span dir="rtl">אדוני הגראף, או שאתה פורע לי את המלוה, או שאני הולך
ומוסר את השטר לנוטריון.</span>

<span dir="rtl">רתח הגראף, הוציא אקדח מכיסו ואמר ליהודי:</span>

<span dir="rtl">או שאתה בולע מיד את השטר, או פה תהא קבורתך.</span>

<span dir="rtl">נבהל היהודי ובלע את השטר.</span>

<span dir="rtl">לא היה זמן מרובה והגראף קיבל ממון ממקום שהוא ופרע חובו
ליהודי.</span>

<span dir="rtl">לימים נצטרך שוב להלוואתו של אותו יהודי. ושוב נענה לו
היהודי והלוהו, וערב פסח היה אותו יום. נטל היהודי מצה והגישה לגראף שיכתוב
שטר על גבה.</span>

<span dir="rtl">אמר לו הגראף: שמא אין אתה שפוי בדעתך?</span>

<span dir="rtl">חלילה! – החזיר לו היהודי, - אבל אני חושש, שמא אצטרך שוב
לבלוע את השטר.</span>

<span dir="ltr"></span>

<span dir="ltr">73</span>

<span dir="rtl">אציל פולני לוה ממון מאת יהודי ולא פרע. לימים נזדמנו
שניהם למקום אחד.</span>

<span dir="rtl">אמר האציל ליהודי:</span>

<span dir="rtl">זה כמה לא ראינו איש את חברו. ודאי חשדתני שכבר
מתי.</span>

<span dir="rtl">החזיר לו היהודי:</span>

<span dir="rtl">חס ושלום, שיעלה חשד כזה על דעתי. יודע אני בך שאין אתה
זריז לעשות חובתך...</span>

<span dir="ltr"></span>

<span dir="rtl">אבל היהודים משתלבים בשיטה הכלכלית....</span>

<span dir="ltr"></span><span dir="rtl">"כל זמן שהעסקות האלה נעשו בין
יהודים ונוצרים, נחשב הדבר כטבעי בהחלט, אבל כאשר במחצית השניה של המאה השש
עשרה התחיל הסוחר היהודי לנצל אשראי גם אצל בני דתו, כאשר לעסקי חכירה
גדולים נוסדו שותפויות, שהשתמשו בכספים שהופקדו בידיהן על ידי סוחרים
זעירים או על ידי אפוטרופסויות על יתומים התעוררה שאלת האיסור "לא תשיך
לאחיך" (דברים כ"ג כ) המוגדר בהלכה בדיוק רב."</span>

<span dir="ltr"></span><span dir="rtl">(מתוך "תולדות היהודים בקראקוב
ובקאז'ימייז'", מאיר באלאבאן, מגנס, 2003)</span>

<span dir="ltr"></span> <span dir="rtl">(עמ' 179)</span>

<span dir="ltr"></span>

<span dir="rtl">ההומור לא חס על מלווים בריבית ליהודים:</span>

<span dir="ltr"></span>

<span dir="ltr">69</span>

<span dir="rtl">מגיפה פרצה בעיר. גזרו תענית, קראו "ויחל"</span>

<span dir="ltr"></span><span dir="rtl">\[תפילה שנאמרת בתעניות ציבור,
שהיא פסוקים תוך ספר שמות, לאחר חטא העגל:</span>

<span dir="rtl">וַיְחַל משֶׁה אֶת פְּנֵי ה' אֱלהָיו. וַיּאמֶר לָמָה ה' יֶחֱרֶה אַפְּךָ בְּעַמֶּךָ אֲשֶׁר
הוצֵאתָ מֵאֶרֶץ מִצְרַיִם בְּכחַ גָּדול וּבְיָד חֲזָקָה:  
לָמָּה יאמְרוּ מִצְרַיִם לֵאמר בְּרָעָה הוצִיאָם לַהֲרג אתָם בֶּהָרִים וּלְכַלּתָם מֵעַל פְּנֵי הָאֲדָמָה.
שׁוּב מֵחֲרון אַפֶּךָ וְהִנָּחֵם עַל הָרָעָה לְעַמֶּךָ:</span>
**<span dir="ltr">......\]</span>**

<span dir="rtl">ואמרו סליחות.</span>

<span dir="rtl">פתאום נשמע קול בכייה מכותל המזרח. היפנה הרב את ראשו
וראה:</span>

<span dir="rtl">נָשַך מפורסם הוא הבוכה.</span>

<span dir="rtl">ניגש אליו הרב ולחש לו:</span>

<span dir="rtl">קצת בחיינו? יישמע, חלילה, קולך בשמים ואבדנו
כולנו.</span>

<span dir="ltr"></span>

<span dir="rtl">ועל ההרסנות של לקיחת הלוואה בריבית, שידועה יפה גם
בימינו:</span>

<span dir="ltr"></span>

<span dir="ltr">74</span>

<span dir="rtl">שני מלווים טיילו בשוק, אמר אחד לחברו:</span>

<span dir="rtl">רואה אתה אותו זקן ההולך לקראתנו? אילמלי ניתנה לו רשות,
היה סוקל אותי ברבים. ואילו אני הוא שהעמדתיו על רגליו.</span>

<span dir="rtl">תמה חברו:</span>

<span dir="rtl">לא ידעתי ולא שמעתי, שאתה טוב ומיטיב עד כדי להעמיד אדם על
רגליו.</span>

<span dir="rtl">נענה הראשון ואמר:</span>

<span dir="rtl">הלה יוכיח... לשעבר היה גדול בממון ויוצא במרכבה עשירה.
משאני נטפלתי אליו, הרי הוא מהלך ברגליו מבית לבית....</span>

<span dir="ltr"></span>

<span dir="rtl">אבל גם למלווה יש דאגות:</span>

<span dir="ltr"></span>

<span dir="rtl">מלווה אחד היה גובה ריבית מאת לווים עניים כפליים ממה שהיה
גובה מלווים עשירים</span> <span dir="ltr"></span><span dir="rtl">\[מוכר
לא??\]</span>

<span dir="rtl">אמרו לו:</span>

<span dir="rtl">שמא משוא פנים יש לפניך בעסקי ממונות?</span>

<span dir="rtl">החזיר המלוה:</span>

<span dir="rtl">לא משוא פנים יש כאן, חשבון יש כאן. עשיר, הואיל ופרעונו
ברי, אינו משלם ריבית אלא לפי מניין הימים. עני, הואיל ופרעונו מסופק, ואני
דואג לו כל הלילה, דין הוא שישלם ריבית גם לפי מניין הלילות.</span>

<span dir="ltr"></span>

<span dir="rtl">גם בימינו הריבית נקבעת גם על פי הסיכון של המלווה (הבנק,
בדרך כלל), אבל התירוץ של אותו יהודי, מקורי.</span>

<span dir="ltr"></span>

<span dir="rtl">במאה השבע עשרה מצטמצם מאוד העיסוק בההלוואות בריבית של
יהודים לנוצרים, ודווקא יותר יהודים הופכים ללווים (אגב, היו יהודים שלוו
סכומים גדולים, ואחר כך הלוו לאחרים סכומים קטנים כנגד משכונות... כלומר,
היו לווים ומלווים גם יחד.)</span>

<span dir="ltr"></span>

<span dir="rtl">גם ליהודי כלווה מתייחס ההומור היהודי:</span>

<span dir="ltr"></span>

<span dir="ltr">78</span>

<span dir="rtl">סוחר טייל ברחבה שלפני הבורסה ועמו חתנו, שנשא זה עתה את
בתו. אמר החותן לחתן:</span>

<span dir="rtl">הרואה אתה, בני, אותו גיבח המגלגל את מקלו בידו? עשרת
אלפים אני חייבו לו.</span>

<span dir="rtl">לאחר רגעים מועטים חזר החותן ואמר לחתן:</span>

<span dir="rtl">תן עיניך בננס זה, שכרסו בין שיניו. לו אני חייב חמישה עשר
אלף.</span>

<span dir="rtl">ושוב:</span>

<span dir="rtl">זקן אשמאי זה, המאפיל בידו על עיניו יש לו בידי עשרים
אלף...</span>

<span dir="rtl">תמה החתן:</span>

<span dir="rtl">אבא, עד שאתה מספר על מה שאתה חייב, מוטב שהיית מספר על מה
שיש לך.</span>

<span dir="rtl">החזיר לו החותן:</span>

<span dir="rtl">היינו הך, בני, מה שאני חייב זהו מה שיש לי.</span>

<span dir="ltr"></span>

<span dir="rtl">ושוב, הלוואה כנגד משכון, ליהודי (ומכאן נכיר את שיטת
המשכונות):</span>

<span dir="ltr">66</span>

<span dir="rtl">עם חצות לילה התחיל פתאום הפעמון פועם בחדר השומר של קופת
המלוה. נבהל השומר, קפץ ממיטתו וניגש אל הצוהר שבדלת. מיד הדביק כנגדו
יהודי את פניו אל הצוהר ושאל מאחורי הדלת:</span>

<span dir="rtl">שמא אתה יודע, מה היא השעה עכשיו?</span>

<span dir="rtl">כעס השומר וצעק:</span>

<span dir="rtl">חוצפה!... לשם כך עוררתני משנתי?</span>

<span dir="rtl">החזיר היהודי מאחורי הדלת:</span>

<span dir="rtl">אלא מה אעשה ושעוני מונח אצלכם שם, למעלה?</span>

<span dir="ltr"></span>

<span dir="rtl">מעבר לבדיחה, כדאי לזכור שכבר התורה והנביאים מתייחסים
לבעיית המשכון (נקרא גם עבוט, וגם בפועל, לחבול, ובשם התואר חבול):</span>

<span dir="ltr"></span>

<span dir="ltr"></span><span dir="rtl">"אִם חָבֹל תַּחְבֹּל שַׂלְמַת רֵעֶךָ עַד בֹּא הַשֶּׁמֶשׁ
תְּשִׁיבֶנּוּ לוֹ:</span>

<span dir="rtl">כִּי הִוא כְסוּתֹה לְבַדָּהּ הִוא שִׂמְלָתוֹ לְעֹרוֹ בַּמֶּה יִשְׁכָּב וְהָיָה כִּי יִצְעַק
אֵלַי וְשָׁמַעְתִּי כִּי חַנּוּן אָנִי:"</span>

<span dir="ltr"></span><span dir="rtl">(שמות כ"ב)</span>

<span dir="ltr"></span><span dir="rtl">"לֹא יַחֲבֹל רֵחַיִם וָרָכֶב כִּי נֶפֶשׁ הוּא
חֹבֵל:" (דברים כ"ד)</span>

<span dir="ltr"></span>

<span dir="rtl">ועמוס הנביא צועק ומבכה את חטאי עמו:</span>

<span dir="ltr"></span><span dir="rtl">"וְעַל בְּגָדִים חֲבֻלִים יַטּוּ אֵצֶל כָּל
מִזְבח..." (עמוס ב').</span>

<span dir="rtl">רש"י מפרש:</span>

<span dir="ltr"></span><span dir="rtl">"ועל בגדים חבולים יטו - ......
זוקפין מלוה על העניים וממשכנים אותם ועושים בגדיהם מצעות ומסובין עליהם
בהטייה בעת סעודתם"</span>

<span dir="ltr"></span>

<span dir="rtl">כיצד התאפשרו ומתאפשרות היום הלוואות בריבית של יהודי
ליהודי שתהיינה כשרות על פי ההלכה?</span>

<span dir="rtl">ולפני כן, שיטת הפתרונות הפורמליים לבעיות מהותיות. להלן
כמה דוגמאות:</span>

<span dir="rtl">אש בשבת - "לא תבערו אש" פורש רק כאיסור הדלקה אך לא
כאיסור שימוש באש מודלקת. מכאן גם אפשרות השימוש בשעון שבת.</span>

<span dir="rtl">איסור גידולים חקלאיים בשנת שמיטה אסור על יהודים, על
אדמתם. מכאן, האפשרות למכור פורמלית את האדמה לגוי, ולעבוד עליו כשכיר
המקבל את שכרו ביבול...</span>

<span dir="ltr"></span><span dir="rtl">"לא ייראה חמץ בכל גבולך" – אם
החמץ שייך לך. מכאן האפשרות למכור פורמלית את החמץ לגוי.</span>

<span dir="rtl">הפרוזבול, שהיא תקנה שתוקנה כבר על ידי הלל בימי הבית
השני, היא עקיפת החוק המקראי של שמיטת חובות בשנת שמיטה. זה נעשה על ידי
העברת גביית החוב לבית דין, המשוחרר מחוק השמיטה.</span>

<span dir="ltr"></span>

<span dir="rtl">עקיפת ההלכה בנושא איסור ריבית, נקראת "היתר
עיסקא".</span>

<span dir="ltr"></span>

<span dir="rtl">לכאורה, איסור הריבית הגיוני, כאשר ההלוואה ניתנת לעני
לצורך קיום מינימלי. זה גם הדגש בתורה, בדרך כלל. כלומר ההלוואה היא גמ"ח.
זה מתאים לחברה חקלאית פרימיטיבית שכלכלתה אינה בנויה על הון.</span>

<span dir="rtl">כאשר מדובר על הלוואה לצורך עיסקי, מנסה כבר התלמוד להתגבר
על איסור הריבית מהתורה. (ההסברים על פי "אנציקלופדיה יהודית" מכללת הרצוג,
ברשת)</span>

<span dir="rtl">השיטה היא כזו:</span>

<span dir="rtl">חצי מהסכום הניתן ייקרא הלוואה, ולכן לא תושת עליו ריבית,
אבל חובה להחזירו.</span>

<span dir="rtl">החצי השני ייקרא פיקדון, כלומר, הוא משותף ללווה ולמלווה.
הרווח מההלוואה מתחלק בין הלווה למלווה (כאילו הרווח על ההלוואה, חצי
מהסכום, ללווה ומהפיקדון למלווה).</span>

<span dir="rtl">בצורה זו, המלווה מבטיח את מחצית הקרן, מסכן את חציה, אך
זוכה ברווחים אם יש כאלה. בהנחה שהעסק שהושקע בו אמנם מניב פרות, הרי זו,
למעשה, הריבית של ההלוואה.</span>

<span dir="rtl">בלשון הרמב"ם:</span>

<span dir="rtl">תיקנו חכמים שכל הנותן מעות לחבירו להתעסק בהן, יהיה חצי
הממון בתורת הלוואה, והרי המתעסק חייב באחריותו, אף על פי שאבד באונס.
והחצי האחר בתורת פיקדון, והרי הוא באחריות בעל המעות. ואם נגנב או אבד
החצי של פיקדון, אין המתעסק חייב לשלם, ולפיכך יהיה שכר זו החצי, אם
הרוויח, של בעל המעות.</span>

**<span dir="ltr">(</span>**<span dir="rtl">רמב"ם, הלכות שלוחין ושותפין,
פרק ו, הלכה ב.)</span><span dir="ltr"></span>

<span dir="ltr"></span>

<span dir="rtl">זה עדיין לא מספיק כדי לקיים בנקאות מודרנית. לכן חלו
התפתחויות נוספות כדי לעקוף את בעיית ההפסד למלווה.</span>

1.  <span dir="rtl">הותר לקצוב מראש את הרווח "הצפוי" שלו זכאי המלווה
    (כלומר, הריבית).</span>

2.  <span dir="rtl">במקרה של טענת הפסד, הלווה חייב בשבועה ובשני עדים,
    שההפסד אינו באשמתו. דבר זה מכביד מאוד על יהודי דתי (כי קיים גם איסור
    שבועה במקרים רבים).</span>

<span dir="rtl">זה מקטין מאוד את הסיכון לבנק (החותם על "היתר עיסקא" כדי
לאפשר ללקוחות דתיים ללוות).</span>

<span dir="rtl">במקרים שמגיעים לבתי משפט, בהם הלווה טוען להפסד, בתי
המשפט נוהגים לדחות את הטענה מבלי לפסול את "היתר עיסקא" עצמו, כדי לא
ליצור בעייה ללווים הדתיים...</span>

<span dir="rtl">ואפילו בית הדין הרבני כך:</span>

<span dir="ltr"></span><span dir="rtl">"יש לזכור כי נושא 'היתר עיסקא'
<u>הוא נשמת אפו של כל בנק
מודרני</u></span><span dir="ltr"></span><span dir="rtl">. אין שום אפשרות
לנהל בנק בימינו - ואפילו בנק חרדי - מבלי להתבסס על היתר עיסקא... מטעם זה
בלבד יש לצמצם ככל האפשר את אפשרויות הטענה כלפי בנקים הנוהגים לפי
ההלכה"</span><span dir="ltr"></span>

<span dir="ltr"></span><span dir="rtl">(מתוך החלטה של בית הדין הרבני בתל
אביב)</span>

<span dir="ltr"></span>

<span dir="rtl">ובמילים אחרות, "היתר עיסקא" הוא כמעט במאה אחוזים עקיפה
של איסור ריבית. כדי לסרב לשלם "רווחים על הפיקדון" שהוא מחצית ההלוואה
בגובה הריבית שנקבעה (על כל ההלוואה...), חייב הלווה להוכיח שנהג באחריות
ובכל זאת הפסיד, ולהוכיח זאת בצורה שאין באפשרותו להוכיח...</span>

<span dir="ltr"></span><span dir="rtl">"היתר עיסקא" דומה ל"היתר מכירה"
בנושא שמיטה, מכירת חמץ, ועוד אמצעים פורמליים לעקיפת הלכות שאין הציבור
יכול לעמוד בהן. אבל, לגבי בית הדין הרבני, המשמעות היא "לנהוג לפי
ההלכה".</span>

<span dir="rtl">היהודי החילוני יקרא לזה "לרמות את אלוהים", אבל היהודי
הדתי יראה בכך פתרון העומד בכללי ההלכה ומתאים לעולם המודרני.</span>
<span dir="ltr"></span>

<span dir="ltr"></span>

<span dir="rtl">תופעה נלווית להלוואות כסף היא פשיטת הרגל, ועל כך יש לספר
שלנו הרבה מה לומר, אך זאת בהזדמנות אחרת.</span><span dir="ltr"></span>
