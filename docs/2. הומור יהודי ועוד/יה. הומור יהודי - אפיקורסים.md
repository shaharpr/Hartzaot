<span dir="rtl"><u>הומור יהודי 15 – אפיקורסים</u></span>

<span dir="ltr"></span>

<span dir="rtl">צריך להבחין בין "כפירה" או "אפיקורסיות" ובין
החילוניות.</span>

<span dir="rtl">גם בעת העתיקה, ובימי הביניים הייתה תופעה של אפיקורסיות
במובן של אובדן האמונה באלוהים.</span>

<span dir="ltr"></span>

<span dir="ltr"></span><span dir="rtl">"ואלו שאין להם חלק לעולם הבא,
האומר אין תחית המתים מן התורה, ואין תורה מן השמים, ואפיקורוס."</span>

<span dir="ltr"></span><span dir="rtl">(משנה סנהדרין פרק י)</span>

<span dir="ltr"></span>

<span dir="ltr"></span><span dir="rtl">"אילו שהלכו אחר עיניהן. אדון שהיו
אומרים אין דין ואין אדון. רבי חזקיה מפיק לישניה אילו שהלכו אחר עיניהן
<u>ואמרו אין דין ואין דיין</u></span><span dir="ltr">."</span>

<span dir="ltr"></span><span dir="rtl">(ירושלמי, קידושין דף מ"ב)</span>

<span dir="ltr"></span>

<span dir="rtl">והרמב"ם אומר:</span>

<span dir="ltr"></span><span dir="rtl">"ולא אפנה לדעת אפיקורוס, שהוא לא
יאמין מציאות אלוה, כל שכן שלא יאמין נבואה"</span>

<span dir="ltr"></span><span dir="rtl">(מורה נבוכים חלק ב' פרק
ל"ב)</span>

<span dir="ltr"></span>

<span dir="rtl">וכמוהו, הפילוסוף המוסלמי מוחמד אלעזאלי, בערך באותה
תקופה, מונה את סוגי האנשים הרחוקים מהאל:</span>

<span dir="ltr"></span><span dir="rtl">"הסוג הראשון הם המצועפים בחושך
המוחלט. הם הכופרים בעיקר. הם אינם מאמינים באללה וביום האחרון"</span>

<span dir="ltr"></span><span dir="rtl">("גומחת האורות" , בתרגומו של אבי
אלקיים, הוצאת מאגנס).</span>

<span dir="ltr"></span>

<span dir="rtl">מיהו אותו אפיקורוס שזכה להנצחת שמו כך?</span>

<span dir="rtl">אפיקורוס היה פילוסוף יווני במאה הרביעית לפני הספירה,
שמעט נותר מכתביו הרבים. הוא לא כפר באלים, אבל טען שאין להם עניין בבני
האדם, ולמעשה, זה היינו הך... (במושגים יהודיים, הוא כפר בהשגחה
פרטית).</span>

<span dir="rtl">אפיקורסות לחוד וחילוניות לחוד, למרות שהחילוני הוא
אפיקורס.</span>

<span dir="rtl">התנועה החילונית, כתהליך של כפירה המונית, מתחילה רק בעת
החדשה, ובעולם הנוצרי (והיהודי האשכנזי).</span>

<span dir="rtl">אין זה אומר, שתהליכים של "פריקת עול מצוות" לא מתרחשים גם
בארצות האסלם.</span>

<span dir="ltr"></span>

<span dir="rtl">מהי אותה חילוניות מודרנית?</span>

<span dir="rtl">ניסיון נועז לתמצת במילים ספורות....</span>

1.  <span dir="rtl">ערעור כולל על ההנחות הדתיות, תוך שימוש בידע מדעי
    ובשיטת חשיבה מדעית.</span>

2.  <span dir="rtl">יצירת תרבות חדשה, לא דתית, לחברות שלמות.</span>

<span dir="ltr"></span>

<span dir="rtl">למעשה, החילוניות "מנצלת" את המסורת הדתית הנוטה לתת
תשובות מקיפות לכל הצרכים החומריים, חברתיים, מוסריים, וכו' של האדם,
ומדגישה את כישלונה הנובע משמרנותה, מול התפתחות מהירה של המדע
והטכנולוגיה.</span>

<span dir="rtl">בפרט, החשיבה המדעית מבטלת את האפשרות להוכיח קיום אל,
וסותרת את תמונת העולם של כתבי הקודש (אסטרונומיה, ביולוגיה – הם תחומים
בולטים במיוחד).</span>

<span dir="rtl">במיוחד משמעותית העובדה, שהמדע "מוריד את האדם מגדולתו"
כנבחר על ידי האל ונמצא במרכז התבל, ליצור אבולוציוני מקרי, על כוכב נידח
בקוסמוס...</span>

<span dir="ltr"></span>

<span dir="rtl">מאידך גיסא, החשיבה המדעית המודרנית נכשלה ביצירת תשתית
מוסרית וחברתית (בניגוד ליומרות של חלק מהפילוסופים החילוניים, הערכים אינם
כפופים למדע), ולכן יש תקומה לדתות, אם הן מנצלות בצורה מתאימה את כוחן
הפרשני.</span>

<span dir="rtl">הן ממלאות את הצורך החברתי או הפסיכולוגי, בערכים, בקהילה,
באוטוריטה.</span>

<span dir="ltr"></span>

<span dir="rtl">תיקו.... זה המצב היום.</span>

<span dir="ltr"></span>

<span dir="rtl">החילוניות ביהדות מזרח אירופה מתחילה מההשכלה, למרות,
שהמשכילים הראשונים לא היו חילוניים, אלא שאפו לתיקונים בהלכה
הקפואה.</span>

<span dir="ltr"></span>

<span dir="rtl">הרבה קטעים בנושא זה עוסקים באד"ם הכוהן.</span>

<span dir="rtl">אברהם דב-בער מיכלישוקר הכהן בן חיים לבנזון, 1794-1878,
וילנה. היה מראשי המשכילים במזרח אירופה במאה התשע עשרה ואולי החשוב
מכולם.</span>

<span dir="rtl">הוא, דווקא לא היה אפיקורס אלא אדם דתי משכיל (עסק בלימוד
תנ"ך והשפה העברית כל ימיו), אך מאבק רבני ליטא נגדו ונגד חבריו, והתנגדותו
לאמונות תפלות מכל סוג, גורמות לכך שאצל דרויאנוב הוא מופיע בפרק על
אפיקורסים...</span>

<span dir="ltr"></span>

<span dir="rtl">כך כותב עליו שמואל ליב ציטרון (סופר עברית ואידיש,
והסטוריון ) ב 1922 בתוך מאמר ארוך:</span>

<span dir="ltr"></span>

<span dir="ltr"></span><span dir="rtl">"אפס כי לא ארכו הימים ולבנסון
וחבריו יצאו מן העוגה הקטנה והצרה, אשר עגו לעצמם בּתחלה. בּיום בּקר אחד
התחילו <u>דורשים תקונים ידועים בּחייו הפנימיים של
העם</u></span><span dir="ltr"></span><span dir="rtl">; התחילו מדבּרים בּפה
מלא על-דבר נחיצות הפצת השכלה כללית והרחבת ידיעות מועילות בּמקצועות השונים
של מלאכה ואומנות, וכך הלכו דרישותיהם של המשכּילים ונעשו מעט, מעט רחבות
יותר ונוגעות נגיעה יותר עמוקה בּחייו המעשיים של העם."</span>

<span dir="ltr"></span>

<span dir="rtl">אבל הפולקלור מוצא אנקדוטות "אנטי דתיות". למעשה, אד"ם
הכהן פשוט מרשה לעצמו להתלוצץ גם על הקודש, ולא להקפיד על קטנות.</span>

<span dir="ltr"></span>

<span dir="ltr">1759</span>

<span dir="rtl">אד"ם הכהן הוזמן לבית אחד לסעודה ראשונה של שבת. קידש על
פת וכשהגיע ל"המוציא" עשה חריץ בחלה, כנהוג.</span>

<span dir="rtl">וכשגמר לקדש נטל נר דולק מעל השולחן והתחיל בודק את
הפת.</span>

<span dir="rtl">נבהל בעל-הבית ושאל:</span>

<span dir="rtl">רבי אברהם-בּר, כיצד אתה מטלטל נר דולק בשבת?</span>

<span dir="rtl">החזיר המשורר הזקן:</span>

<span dir="rtl">לא עליך, ידידי, עיני כהות מחמת זיקנה, ובלי אור הנר איני
יכול למצוא את החריץ בפת...</span>

<span dir="rtl">למדנו שיש לחתוך חריץ בפת, ושאסור לטלטל נר שבת.</span>

<span dir="ltr"></span>

<span dir="ltr">1804</span>

<span dir="rtl">אד"ם הכהן הוזמן לנשף-ריקודים. בא אל הנשף, ישב והסתכל
באשה יפה, חשופת חזה ושוק, ונאנח.</span>

<span dir="rtl">אמרו לו:</span>

<span dir="rtl">רבי אברהם-בּר, על מה אתה נאנח?</span>

<span dir="rtl">נאנח הוא שנית והשיב:</span>

<span dir="rtl">על חורבן בית-המקדש אני נאנח.</span>

<span dir="rtl">אמרו לו:</span>

<span dir="rtl">רבי אברהם-בּר, מה עניינו של חורבן בית-המקדש לנשף
זה?</span>

<span dir="rtl">החזיר המשורר הכוהן:</span>

<span dir="rtl">אילו בית-המקדש קיים, הייתי אני זוכה בחזה ושוק...</span>

<span dir="ltr"></span><span dir="rtl">\[הוא כוהן, והכוהנים מקבלים את
החזה והשוק של הקורבנות... אבל, המשכיל היהודי הדתי מרשה לעצמו להשתתף בנשף
ריקודים מעורב\]</span>

<span dir="ltr"></span>

<span dir="ltr">1821</span>

<span dir="rtl">אד"ם הכהן שימש בשעתו ראש בית-המדרש לרבנים בווילנה. פעם
אחת נודע לו, שתלמיד אחד מכר לחברו חלקו לעולם-הבא בשני כעכים. שלח אחריו
וגינה הרבה את המעשה אשר עשה. ולבסוף אמר לו אד"ם הכהן:</span>

<span dir="rtl">מי שמגיע לידי רמאות עד כדי כך, שהוא מוציא מחבירו שני
כעכים בלא-כלום, אינו ראוי להיות רב בישראל...</span>

<span dir="rtl">רמז להתייחסותו לרעיון העולם הבא.</span>

<span dir="ltr"></span>

<span dir="ltr">1822</span>

<span dir="rtl">אד"ם הכוהן הנהיג בווילנה מנהג משובח, שהמשכילים יקבעו כל
יום עתים למקרא. יום ראשון פתחו המשכילים בבראשית, ומיד נתחבטו בפירושו של
פסוק ראשון: אם לפרשו כרש"י או לפרשו כמפרשים אחרים. הלכו ושאלו את רבם, את
אד"ם הכוהן.</span>

<span dir="rtl">אמר להם:</span>

<span dir="rtl">יפה פירש רש"י פסוק זה: "אמר רבי יצחק, לא היה צריך להתחיל
את התורה", – הלואי ולא היה מתחיל את התורה כל עיקר...</span>

<span dir="ltr"></span><span dir="rtl">\[באמת פירש רש"י: "אמר רבי יצחק,
לא היה צריך להתחיל את התורה אלא מהחודש הזה לכם...וכו'\]</span>

<span dir="ltr"></span>

<span dir="ltr">1823</span>

<span dir="rtl">ראו לאד"ם הכוהן, שהוא יוצא במקל בשבת. אמרו לו:</span>

<span dir="rtl">רבי אברהם-בּר, את אלהים אין אתה ירא?</span>

<span dir="rtl">החזיר הזקן ואמר:</span>

<span dir="rtl">אדרבה, משום שאת אלהים אני ירא...</span>

<span dir="rtl">אסור לטלטל חפץ בשבת מחוץ לבית אם אין עירוב. אד"ם הכהן
מלגלג – המקל דרוש לו דווקא להגנה מפני אלהים.</span>

<span dir="ltr"></span>

<span dir="ltr">1824</span>

<span dir="rtl">אפיקורס קרתני בא לווילנה, נכנס אצל אד"ם הכוהן ושפך לבו
לפניו:</span>

<span dir="rtl">על כל העבירות שבתורה עבר, ולא נהנה. מה תקנה יש
לו?</span>

<span dir="rtl">החזיר לו אד"ם הכוהן:</span>

<span dir="rtl">עבירות אין בהן ממש. עיקרו של דבר הוא – שתשנא את אלהיך
בלבבך...</span>

<span dir="ltr"></span>

<span dir="ltr">1825</span>

<span dir="rtl">ירא-שמים נכנס אצל אד"ם הכוהן ומצא על שולחנו מדרש מכורך
כריכה אדומה.</span>

<span dir="rtl">תמה האיש ושאל:</span>

<span dir="rtl">מה לו למדרש ולצבעו של עשו?</span>

<span dir="rtl">החזיר לו המשורר הזקן:</span>

<span dir="rtl">לבן היה קודם, ותפסו אותו בשקרים מרובּים כל-כך, שהאדים
מחמת בושה...</span>

<span dir="ltr"></span>

<span dir="ltr">1765</span>

<span dir="rtl">ראו לאד"ם הכהן, שהוא יוצא בשבת לרחוב ומטפחתו בכיסו. קפץ
אחד מן הרחוב ואמר לו:</span>

<span dir="rtl">רבי אברהם-בּר מי התיר לך לשאת מטפחת בכיסך בשבת?</span>

<span dir="rtl">החזיר לו המשורר:</span>

<span dir="rtl">דבר זה התר בידי מאותו רב, שהתיר לך לשאת ראש-חמור על שכמך
בשבת…</span>

<span dir="ltr"></span>

<span dir="ltr"></span>

<span dir="ltr"></span>

<span dir="rtl">ראובן אשר ברודס (1851-1902 וילנה – וינה) היה סופר יהודי,
נודד ועני, מבין המשכילים וחובבי ציון, וכנראה יותר אפיקורס מאד"ם
הכהן...</span>

<span dir="ltr"></span>

<span dir="ltr">1749</span>

<span dir="rtl">ערב יום-כיפור חלה ראובן-אשר ברודס ונסתכן. התחיל בוכה,
ואמרו לו ידידיו:</span>

<span dir="rtl">שמא אימת יום-הדין עליך?</span>

<span dir="rtl">החזיר ברודס:</span>

<span dir="rtl">חס ושלום, שתהא אימת יום-הדין עלי, אלא מתיירא אני, שמא
אמות היום, ונמצא שאצום ביום-כיפור...</span>

<span dir="ltr"></span>

<span dir="ltr">1762</span>

<span dir="rtl">שלושה שעישנו בחבורה בשבת, ואחד מהם ראובן-אשר ברודס. עברו
עליהם חרדים והתחילו דופקים על חלונם ומחרפים.</span>

<span dir="rtl">קם אחד מן המעשנים, התנצל ואמר:</span>

<span dir="rtl">רבותי, לחינם אתם ממלאים חרפות פיכם; שכחתי ששבת
היום.</span>

<span dir="rtl">התנצל גם השני ואמר:</span>

<span dir="rtl">רבותי, אל תדינוני לכף-חובה; שכחתי, שאסור לעשן
בשבת.</span>

<span dir="rtl">נענה ברודס ואמר:</span>

<span dir="rtl">רבותי, אני מקבל עלי את הדין, משום שגם אני
שכחתי...</span>

<span dir="rtl">רגזו החרדים ואמרו לו:</span>

<span dir="rtl">אתה מה שכחת?</span>

<span dir="rtl">החזיר להם ברודס:</span>

<span dir="rtl">אני שכחתי להגיף את התריס...</span>

<span dir="rtl">למדנו שבתקופה זו החילונים עדיין צריכים להסתתר...</span>

<span dir="ltr"></span>

<span dir="ltr">1763</span>

<span dir="rtl">ראובן-אשר ברודס ישב במסעדה יהודית בליל-שבת, שתה כוסו
ועישן מקטרתו. נכנס השמש והתחיל מתקן את הנרות.</span>

<span dir="rtl">גער בו ברודס:</span>

<span dir="rtl">שבת היום!</span>

<span dir="rtl">תמה השמש ושאל:</span>

<span dir="rtl">ולעשן בשבת מותר?</span>

<span dir="rtl">החזיר לו ברודס:</span>

<span dir="rtl">ריקא! אני איני יכול לעשות גוי שליח שיעשן במקומי, ואילו
אתה יכול לעשות גוי שליח, שיתקן את הנרות במקומך...</span>

<span dir="ltr"></span>

<span dir="rtl">דוד פרידלנדר (1750-1834 גרמניה, משכיל קיצוני)</span>

<span dir="ltr"> </span>

<span dir="ltr">1764</span>

<span dir="rtl">אחרי הסעודה של ליל-שבת קם דוד פרידלנדר וכיבּה את הנרות.
ראה שנזעמו פניה של אשתו האדוקה, ואמר לה:</span>

<span dir="rtl">פראדה זוגתי, בואי וראי, מה זיווג יפה הזמין לך הקדוש
ברוך-הוא. משנישאת לי אין את זקוקה לגוי של שבת...</span>

<span dir="ltr"></span>

<span dir="rtl">ניסן בלומנטל, 1805-1902, אוקראינה, חזן ומלחין, הכניס גם
מוסיקה קלאסית לבית הכנסת.</span>

<span dir="ltr"></span>

<span dir="ltr">1830</span>

<span dir="rtl">ראש-השנה ירד ניסן בלומנטל לפני התיבה בבית-הכנסת של
הבּרודיים באודיסה והתפלל בהתלהבות גדולה עד כדי בכיות.</span>

<span dir="rtl">אחרי התפילה ניגש אליו אחד מחשובי הברודיים ואמר
לו:</span>

<span dir="rtl">מר בלומנטל, מאימתי נעשית ירא-שמים עד כדי בכיות?</span>

<span dir="rtl">החזיר לו בלומנטל:</span>

<span dir="rtl">ידידי, בוא ואגלה לך סוד. אם יש אלהים, הרי צריך לבכות,
ואם, חלילה, אין אלהים, –ודאי וודאי צריך לבכות...</span>

<span dir="rtl">ניטשה, הידוע בהכרזתו "אלוהים מת", מדבר, למעשה, באימה על
מות האלוהים, כסכנה למוסר ולקיום החברה.</span><span dir="ltr"></span>

<span dir="ltr"></span>

<span dir="rtl">מרדכי פולגיאן, 1816-1883, מראשי המשכילים בוילנה.</span>

<span dir="ltr"></span>

<span dir="ltr">1831</span>

<span dir="rtl">מצאו למרדכי פלונגיאן שוכב בשבת על הקרקע מחוץ לעיר ותולש
עשבים מן המחובר ומשליכם.</span>

<span dir="rtl">אמרו לו:</span>

<span dir="rtl">רבי מרדכי, עבירה זו, שאין לך הנאה הימנה, למה לך?</span>

<span dir="rtl">החזיר פלונגיאן ואמר:</span>

<span dir="rtl">מלפני הרבה דורות קבורים כל ישראל מתחת לגל גדול של לאווים
ואיסורים ואזהרות. עכשיו, שאנו מבקשים לפקח בּגל, כל עבירה שבאה לידינו, בין
שיש לנו הנאה הימנה ובין שאין לנו הנאה הימנה, אל נחמיצנה. היא גופה
הנאה...</span>

<span dir="ltr"></span>

<span dir="rtl">וכן הלאה...</span>

<span dir="ltr">1829</span>

<span dir="rtl">שלושה אפיקורסים היו לה לקובנה: אברהם מאפו, אלכסנדר-סנדר
פורט ומשה הכהן פּרוֹזר. יום מימים יצאו שלושתם לטייל יחדיו והימרו זה את
זה:</span>

<span dir="rtl">מי מהם יגדיל לשקר יותר מחבריו?</span>

<span dir="rtl">פתח מאפו ואמר:</span>

<span dir="rtl">המתים עתידים לחיות.</span>

<span dir="rtl">נענה פרוזר ואמר:</span>

<span dir="rtl">משיח עתיד לבוא.</span>

<span dir="rtl">היסה אותם פורט ואמר:</span>

<span dir="rtl">חידלו לכם, אלהים שומע.</span>

<span dir="rtl">שתקו רגע, נימנוּ וגמרו:</span>

<span dir="rtl">פורט הגדיל...</span>

<span dir="ltr"></span><span dir="rtl">\[אברהם מאפו, 1808-1867, ליטא –
פרוסיה, מסופרי ההשכלה. \]</span>

<span dir="ltr"> </span>

<span dir="ltr">1731</span>

<span dir="rtl">ראו לאחד, שהוא פורס מן הפת ואוכל בלי נטילת-ידיים.</span>

<span dir="rtl">אמרו לו:</span>

<span dir="rtl">כיצד אדם מישראל מזלזל בנטילת-ידיים?</span>

<span dir="rtl">השיב האוכל:</span>

<span dir="rtl">פת זו אינה טעונה נטילה. לשם כּעכים התקינה אשתי את העיסה
תחילה, ועל-פי טעות עשתה אותה כּיכּרות.</span>

<span dir="rtl">אמרו לו:</span>

<span dir="rtl">וכעכים מי התיר לך בלי נטילה?</span>

<span dir="rtl">החזיר הוא:</span>

<span dir="rtl">כעכים אני אוכל כל ימי בלי נטילה…</span>

<span dir="ltr"> </span>

<span dir="ltr">1736</span>

<span dir="rtl">ראו לאחד, שהוא אוכל מאכלות אסורות, ואמרו לו:</span>

<span dir="rtl">כיצד אדם מישראל מפטם כריסו איסור?</span>

<span dir="rtl">החזיר העבריין:</span>

<span dir="rtl">חס ושלום, שלהנאתי אני אוכל. לעשות נקמה בגויים אני
מתכּוון, משום שבעיני ראיתי גוי שאכל פשטידה של שבת...</span>

<span dir="ltr"></span>

<span dir="ltr">1737</span>

<span dir="rtl">ההוא שישב במסעדה של גוי ואכל טריפה. ראוהו קנאים והתחילו
מחרפים ומגדפים אותו.</span>

<span dir="rtl">נענה העבריין ואמר:</span>

<span dir="rtl">אל תרעישו עלי עולמות, אל תטיפו לי דברי-מוסר ואל אהיה
בעיניכם הדיוט, שאינו מבחין בין האסור והמותר. יודע אני, שעבירה היא בידי,
אף יודע אני היטב, מה אני עתיד לשלם כנגד עבירה חמורה זו – שקל
וחצי...</span>

<span dir="ltr"></span>

<span dir="ltr">1738</span>

<span dir="rtl">יהודי ישב במסעדה של גוי ואכל טריפה. התמלאו עליו קנאים
חימה וצעקו:</span>

<span dir="rtl">כיצד אדם מישראל אוכל טריפה?</span>

<span dir="rtl">נענה העבריין:</span>

<span dir="rtl">כיצד? – ומיד חזר ונגס מן הטריפה, לעס ובלע ואמר: – כך
אוכל אדם מישראל טריפה...</span>

<span dir="ltr"></span>

<span dir="ltr">1739</span>

<span dir="rtl">קרתני בא לכרך גדול ונכנס לרסטורן "כשר" לסעוד. הגישו לו
דגים ואכל, הגישו לו בשר ואכל, לקינוח הביא הדייל לביבות יפות. נגס הקרתני
וקפץ ממקומו:</span>

<span dir="rtl">אפיקורסים, מופקרים! לביבות ממולאות גבינה אחרי סעודה של
בשר!...</span>

<span dir="rtl">היסה אותו הדייל ואמר:</span>

<span dir="rtl">רבי, אורח, לחינם אתה צועק. טרח ונגוס נגיסה שנייה ותמצא
גם בשר...</span>

<span dir="ltr"></span>

<span dir="ltr">1745</span>

<span dir="rtl">כשחלה שמריל שניטקבר את חוליו, אשר ימות בו, נכנס אצלו הרב
ואמר לו:</span>

<span dir="rtl">רבי שמריה, הגיעה השעה שתתוודה לפני המקום ותחזור
בתשובה.</span>

<span dir="rtl">השיב שמריל:</span>

<span dir="rtl">רבי, ינוחו לך ברכות על ראשך, שעוררתני לכך.</span>

<span dir="rtl">שיפשף מצחו בידו, כאדם הזוכר ראשונות, ואמר:</span>

<span dir="rtl">מודה ומתוודה אני: פעם אחת אכלתי ושבעתי ולא
בירכתי.</span>

<span dir="rtl">ביקש הרב להניח דעתו של החולה ואמר:</span>

<span dir="rtl">הרבה בהילות עושה.</span>

<span dir="rtl">לא, רבי, לא מחמת בהילות היתה זאת, אלא הואיל ולא בירכתי
קודם אכילה, לא בירכתי גם לאחריה.</span>

<span dir="rtl">נאנח הרב:</span>

<span dir="rtl">שכחת, רבי שמריה, שכל הנהנה מן העולם הזה בלא ברכה כמועל
בקודשים?</span>

<span dir="rtl">נאנח גם שמריל אחריו:</span>

<span dir="rtl">רבי, כיצד יכולתי לברך על טריפה?</span>

<span dir="rtl">חרד הרב חרדה גדולה וצעק:</span>

<span dir="rtl">אוי לאוזניים שכך שומעות! יהודי תלמיד-חכם ממלא כריסו
טריפות!</span>

<span dir="rtl">צעק גם שמריל אחריו:</span>

<span dir="rtl">רבי, שמא אתה יודע, היכן יש למצוא כשירות
ביום-כיפור?...</span>

<span dir="ltr"> </span>

<span dir="ltr">1753</span>

<span dir="rtl">אדם נכנס אצל חברו בתשעה-באב ומצאוֹ אוכל תרנגולת פטומה.
הוכיחו ואמר לו:</span>

<span dir="rtl">כיצד אדם מישראל מפטם כריסו בתענית חמורה כזו? אני זקן
וחלש, ובכל-זאת מחמיר אני על עצמי ופורש היום אפילו ממקטרת.</span>

<span dir="rtl">החזיר לו הלה:</span>

<span dir="rtl">אף-על-פי-כן אין ביני לבינך ולא כלום, ושנינו לא נירש
גן-עדן, אני, משום שאיני צם בתשעה-באב, ואתה – משום שאין גן-עדן
בכלל...</span>

<span dir="ltr"> </span>

<span dir="ltr">1758</span>

<span dir="rtl">וולוולי הזבארזי יצא לתרבות רעה והביאוהו אל הרב.</span>

<span dir="rtl">אמר לו הרב:</span>

<span dir="rtl">שמעתי עליך, שנסתרת עם אשה זרה.</span>

<span dir="rtl">החזיר וולוולי:</span>

<span dir="rtl">חס ושלום, רבי! אותה אשה לא זרה היא; כאן בעירנו,
נולדה.</span>

<span dir="rtl">אמר לו הרב:</span>

<span dir="rtl">שמעתי עליך, שהדלקת נר בשבת.</span>

<span dir="rtl">החזיר וולוולי:</span>

<span dir="rtl">אמת, רבי; שכחתי, ששבת היה אותו יום והדלקתי אבל כיוון
שנזכרתי מיד כיביתי.</span>

<span dir="rtl">אמר לו הרב:</span>

<span dir="rtl">שמעתי עליך, שאתה מעשן מקטרת בשבת.</span>

<span dir="rtl">החזיר וולוולי:</span>

<span dir="rtl">רבי, מעיד אני עלי, שאיני מעשן אלא סיגרה.</span>

<span dir="rtl">אמר לו הרב:</span>

<span dir="rtl">שמעתי עליך, שאתה מצחצח נעליך בשבת; אב-מלאכה היא
זו.</span>

<span dir="rtl">החזיר וולוולי:</span>

<span dir="rtl">רבי, טועה אתה. אבא אינו מצחצח נעליו אפילו בחול...</span>

<span dir="ltr"></span><span dir="rtl">\[חוקי איסור מלאכה בשבת, הם
"הררים התלויים בשערה", מפני שהאיסורים בתורה מועטים ביותר. חז"ל מתחילים
בל"ט (39) אבות מלאכה, כביכול על פי המלאכות שנעשו בבניית המשכן, והם
אסורים בשבת. ולא רק הם אלא גם "תולדותיהם". כלומר אם אסור לתפור, אז אסור
גם להדביק משהו, אסור לחבר חוטים, אסור להדליק חשמל.... בקטע למעלה, הרב
מדבר על אב-מלאכה, ווולוולי מדבר על אבא שלו...\]</span>

<span dir="ltr"></span>

<span dir="ltr">1760</span>

<span dir="rtl">אפיקורס להכעיס היה מעשן בשבת שתי סיגרות בבת-אחת. אמרו
לו:</span>

<span dir="rtl">לא דייך באחת?</span>

<span dir="rtl">החזיר האפיקורס:</span>

<span dir="rtl">אחת כנגד זכור ואחת כנגד שמור...</span>

<span dir="ltr"></span><span dir="rtl">\[אחד ההסברים להדלקת שני נרות
בשבת, היא אחד כנגד זכור ואחד כנגד שמור, שני הביטויים בעשרת הדיברות בספר
שמות ובספר דברים\]</span>

<span dir="ltr"> </span>

<span dir="ltr">1767</span>

<span dir="rtl">מצאו לאחד, שהוא מטייל בשבת ועשן יוצא מפיו.</span>

<span dir="rtl">אמרו לו:</span>

<span dir="rtl">והלאו של "לא תבערו" היכן הוא?</span>

<span dir="rtl">אין בכך כלום, – השיב המעשן, – שאלתי את הרב.</span>

<span dir="rtl">תמהו הכל ושאלו:</span>

<span dir="rtl">והרב מה אמר?</span>

<span dir="rtl">החזיר העבריין:</span>

<span dir="rtl">הרב אמר, שאסור...</span>

<span dir="ltr"></span>

<span dir="ltr">1768</span>

<span dir="rtl">היה מי שהורה הלכה ברבים:</span>

<span dir="rtl">שבת פרשת לך-לך מותר לעשן.</span>

<span dir="rtl">אמרו לו:</span>

<span dir="rtl">מה טעם?</span>

<span dir="rtl">החזיר הוא:</span>

<span dir="rtl">למה תיגרע זכותה של שבת זו מכל שבתות-השנה?...</span>

<span dir="ltr"> </span>

<span dir="ltr">1776</span>

<span dir="rtl">שאלו לאחד מקלי-עולם:</span>

<span dir="rtl">מה דברים יפים ביותר ניתנו לעולם?</span>

<span dir="rtl">החזיר הלה:</span>

<span dir="rtl">אני יודע רק שלושה דברים יפים ביותר שניתנו לעולם, ואלו
הם:</span>

<span dir="rtl">כוס טה אחרי "כל נדרי" של יום-כיפור, כוס בּירה אחרי כּופתות
של פסח וסיגריה אחרי פשטידה של שבת...</span>

<span dir="ltr"> </span>

<span dir="ltr">1781</span>

<span dir="rtl">אשה באה אל הרב וקבלה לפניו על בעלה:</span>

<span dir="rtl">אין הוא מניח תפילין.</span>

<span dir="rtl">שלח הרב אחריו ואמר לו:</span>

<span dir="rtl">כיצד אדם מישראל חוטא בגופו עד כדי קרקפתא דלא מנח
תפילין?</span>

<span dir="rtl">החזיר הלה:</span>

<span dir="rtl">רבי, מי אני, שאכניס ראשי בין שני הרים גדולים כרש"י ורבנו
תם? מוטב, שאניח מצווה זו עד שהם ישלימו זה עם זה...</span>

<span dir="ltr"></span><span dir="rtl">\[לרש"י ולרבנו תם, יש סוגי תפילין
שונים\]</span>

<span dir="ltr"> </span>

<span dir="ltr">1783</span>

<span dir="rtl">ביום של יריד נזדמן בחור לסמטה של בית-מדרש. עכבו אדם אחד
וביקש, שיכנס לבית-המדרש, כדי להצטרף למניין-עשרה למנחה. סירב הבחור
ואמר:</span>

<span dir="rtl">אסור לי!</span>

<span dir="rtl">תמה הלה:</span>

<span dir="rtl">מה פירוש אסור לך?</span>

<span dir="rtl">הסביר הבחור ואמר:</span>

<span dir="rtl">בדקתי ומצאתי: יום של יריד שאיני מתפלל אני מצליח.</span>

<span dir="rtl">חזר ושאל הלה:</span>

<span dir="rtl">וכשאתה מתפלל?</span>

<span dir="rtl">השיב הבחור:</span>

<span dir="rtl">כשאני מתפלל? איני יודע. לא ניסיתי...</span>

<span dir="ltr"> </span>

<span dir="ltr">1788</span>

<span dir="rtl">תפסו בעל-עבירה והביאוהו אל הרב. רתח הרב וצעק:</span>

<span dir="rtl">רשע! בעוונך ילדים מתים...</span>

<span dir="rtl">וכשיצא החוטא מביתו של הרב, התקלסו בו ילדים ברחוב, רצו
אחריו וקראו:</span>

<span dir="rtl">מופקר! מופקר!</span>

<span dir="rtl">נתן החוטא עיניו בהם ואמר:</span>

<span dir="rtl">ילדים, אם אתם מניחים לי – מוטב, ואם לאו – מיד אני חוזר
לשם, ומחר כּולכם פגרים-מתים...</span>

<span dir="ltr"></span>

<span dir="ltr">1805</span>

<span dir="rtl">באו אל הרב וסיפרו לו, שראו את פלוני החשוב רוקד עם
"שיקצה" ואוכל חזיר.</span>

<span dir="rtl">שלח הרב אחריו ואמר לו:</span>

<span dir="rtl">תמה אני מאוד, כיצד הגעת אתה לידי כיעור כזה?</span>

<span dir="rtl">החזיר לו אותו חשוב:</span>

<span dir="rtl">רבי, אילו אכלתי "שיקצה" ורקדתי עם חזיר, היתה תמיהתך
תמיהה.</span>

<span dir="rtl">עכשיו, שאכלתי חזיר ורקדתי עם "שיקצה", מה תמיהה יש
כאן?...</span>

<span dir="ltr"> </span>

<span dir="ltr">1808</span>

<span dir="rtl">ביום ראשון של ראש-השנה ראו לאבּלי גרינוואלד, שהוא הולך
ל"תשליך" וגויה עמו.</span>

<span dir="rtl">אמרו לו:</span>

<span dir="rtl">אבּלי מה עניינה של גוֹיה ל"תשליך"?</span>

<span dir="rtl">החזיר אבלי:</span>

<span dir="rtl">עבירה אחת יש בידי, שאני והיא שותפים בה...</span>

<span dir="ltr"></span>

<span dir="ltr">1814</span>

<span dir="rtl">בשבת פרשת קדושים נאם הרב-דוקטור, נאום גדול על
קילקול-המידות וגינה הרבה את הנותנים חילם וממונם לבתים ידועים...</span>

<span dir="rtl">כיוון שיצא הדיבור מפיו של הרב-הדוקטור, מיד טפח אחד מן
המתפללים בידו על המצח וקרא:</span>

<span dir="rtl">עכשיו אני יודע!</span>

<span dir="rtl">אמר לו שכנו הקרוב אליו:</span>

<span dir="rtl">מה אתה יודע?</span>

<span dir="rtl">החזיר לו הלה:</span>

<span dir="rtl">עכשיו אני יודע הסוכך שלי היכן הוא…</span>

<span dir="ltr"> </span>

<span dir="ltr">1845</span>

<span dir="rtl">מוצאי יום-כיפור, כשיצא הקהל מבית-הכנסת, נטפל הרב
לאפיקורס של העיירה, שהתפלל כל היום ככל אדם מישראל, ואמר לו:</span>

<span dir="rtl">מתקנא אני בך, שכן כל הזדונות שלך נעשו לך היום
זכיות.</span>

<span dir="rtl">החזיר לו האפיקורס:</span>

<span dir="rtl">מוטב, רבי, שתמתין עד יום-כיפור הבא ותתקנא בי עוד
יותר…</span>

<span dir="rtl">יש אמירה שהחוזרים בתשובה, כל העבירות שלהם נחשבות
זכויות.</span>

<span dir="ltr"></span>

<span dir="ltr">1851</span>

<span dir="rtl">יהודי נכנס אצל גוי שכנו ומצא אותו מיסב בסעודה ולפניו
כרכשאות וקדלי-חזיר. התחיל ריחם היפה מגרה את יצרו של היהודי, ולא עמד
בניסיון: פרס פרוסה קטנה ונתנה לתוך פיו. בו ברגע הרעים רעם. נתחלחל
היהודי, פלט מיד כל מה שבפיו ופנה כלפי מעלה:</span>

<span dir="rtl">אי! בשל פחות מכזית אתה מרעיש עולמות...</span>

<span dir="ltr"> </span>

<span dir="ltr">1865</span>

<span dir="rtl">שד"ר ירושלמי בא לאודיסה ונכנס אצל עשיר אחד לבקש נדבה
לעניי ירושלים. נתן לו העשיר נדבה ביד רחבה ושאל:</span>

<span dir="rtl">אימתי אומר מר לשוב לארץ-ישראל?</span>

<span dir="rtl">החזיר השד"ר:</span>

<span dir="rtl">באנייה הראשונה המפליגה מכאן.</span>

<span dir="rtl">אמר לו העשיר:</span>

<span dir="rtl">שמא יטרח מר ויקח חבילה קטנה לשם?</span>

<span dir="rtl">הסכים השד"ר. יצא העשיר וחזר וספר-תורה בידו, הניחו לפני
השד"ר ואמר:</span>

<span dir="rtl">יטרח נא מר ויחזיר מתנה טובה זו להר-סיני.
דיינו!...</span>

<span dir="ltr"></span>

<span dir="ltr">1730</span>

<span dir="rtl">אמר כּלב לץ:</span>

<span dir="rtl">משתתף אני בצערו של כביכול, שפשט את הרגל.</span>

<span dir="rtl">אמרו לו:</span>

<span dir="rtl">רבי כלב, פרש דבריך.</span>

<span dir="rtl">החזיר כּלב:</span>

<span dir="rtl">מה הן הכנסותיו של כביכול? תורה, תפילה ומעשים טובים של
הבריות. ומה הן הוצאותיו? עצים להסיק את הגיהנום. לשעבר היו הכנסותיו
מרובות והוצאותיו מועטות; עכשיו – להיפך…</span>

<span dir="ltr"> </span>

<span dir="ltr">1881</span>

<span dir="rtl">שאלו לרבי נפתלי מרופשיץ:</span>

<span dir="rtl">מה צורך יש להדפיס כל שנה הגדות חדשות של פסח?</span>

<span dir="rtl">השיב רבי נפתלי:</span>

<span dir="rtl">יש צורך בדבר, משום שהרשע של אשתקד צדיק גמור הוא
השנה...</span>

<span dir="ltr"></span><span dir="rtl">\[מה יותר
אקטואלי...ועצוב\]</span>

<span dir="ltr"></span>

<span dir="ltr"></span>
