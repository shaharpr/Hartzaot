<span dir="rtl"><u>הומור יהודי 9 – טכנולוגיות (רכבות וטלגרף)</u></span>

<span dir="ltr"></span>

<span dir="rtl">כבר במאה הששית לפני הספירה, נמצאו מסלולים באבן ששימשו
להובלת משאות בעגלות. כלומר, מסילה.</span>

<span dir="rtl">בכל העת החדשה, נבנו מסילות רבות להובלת עגלות בעזרת בעלי
חיים, או ביד, כאשר המסילות בנויות עץ, עץ מצופה מתכת, ולבסוף ברזל
ופלדה.</span>

<span dir="rtl">בתחילת המאה ה – 19 מתחיל פיתוח מכונת הקיטור לצרכי
תעבורה. זה צעד משמעותי במהפכה התעשייתית שמתחילה כמחצית המאה קודם.</span>

<span dir="rtl">ב 1825 מניע סטיבנסון את קו הרכבת הראשון בעזרת קטר קיטור,
וב 1830 את הקו הבינעירוני הראשון ממנצ'סטר לליברפול.</span>

<span dir="rtl">המאה ה-19 הייתה המאה של הרכבת (לא רק כמובן...).</span>

<span dir="rtl">ב 1892 נחנכה הרכבת בין יפו ובין ירושלים (עד היום לא
מצליחים להתחרות בה...)</span>

<span dir="rtl">ב 1905 רכבת העמק (שרק עכשיו ממש הצליחו לשחזר
אותה...).</span>

<span dir="rtl">ואם התורכים הצליחו, יש להבין שאירופה כבר הייתה מלאה
ברכבות.</span>

<span dir="rtl">בערך יחד עם קו יפו ירושלים נבנתה על ידי הרוסים הרכבת
הטרנס-סיבירת.</span>

<span dir="rtl">הרכבת התחרתה יפה בהובלת אדם ומשאות בים, או בעזרת עגלות
רתומות לסוסים, אך התקשתה להתחרות במכונית, שהופיעה במאה העשרים, והיא,
כמובן, ניידת יותר, אינה קשורה למסילת ברזל, ופרטית אצל רבים.  
התאוששות הרכבת בסוף המאה העשרים נבעה מכמה סיבות: שיפור הקטרים, מעצים
ופחם לדיזל, ולחשמל, הגדלת המהירות, תחבורה ציבורית בערים הגדולות, התגברות
על הפקקים שהלכו ונערמו בעיקר במרכזים, וכמובן היעילות בהובלת כמויות
גדולות של אנשים ומשאות בנסיעה אחת.</span>

<span dir="rtl">קשה לנו היום לדעת ולהבין את <u>ההשפעה
התרבותית</u></span><span dir="ltr"></span> <span dir="rtl">העצומה של
הרכבת. אולי ניתן לראות בה התחלה של "הכפר הגלובלי".</span>

<span dir="rtl">בעולם הפוליטי והצבאי, הרכבת אפשרה שליטה משמעותית יותר של
המרכז בפרובינציה (לרומאים לקח חודשים רבים להביא לגיונות לנצח את בר
כוכבא, במלחמת האזרחים האמריקנית, זה היה הרבה יותר מהר). את חלקה בשואה
כולנו מכירים. כרגיל, הטכנולוגיה היא נטולת ערכים, ועושה את הטוב טוב יותר
ואת הרע רע יותר.</span>

<span dir="ltr"></span>

<span dir="rtl">מבחינה מדעית, פסיכולוגית ופילוסופית, השתנה מושג
הזמן.</span>

<span dir="ltr"></span>

<span dir="rtl">מושג הזמן</span>

<span dir="rtl">הזמן הוא אחד המושגים הקשים ביותר להבנה.</span>

<span dir="rtl">אוגוסטינוס, במאה ה-4 לספירה, כותב בספרו המפורסם
"ווידויים": "מהו אפוא הזמן? אם אין אני נשאל, אני יודע. אם אני רוצה
להסביר לשואל אינני יודע". (מתוך בלוג של אלון הלפרין ברשת).</span>

<span dir="rtl">הזמן הפיסיקלי תמיד קשור ב"שינוי", ולכן, שאלה שהיא ספק
מדעית ספק פילוסופית, היא, אם אין שינוי, האם קיים זמן?</span>

<span dir="rtl">הזמן הפסיכולוגי תלוי בזיכרון. האם ללא זיכרון קיים
זמן?</span>

<span dir="rtl">מה שברור לכולנו, שמדידת זמן נעשית על השוואה למשהו
משתנה:</span>

<span dir="rtl">בימים קדומים רק על ידי השינוי בטבע, ימים ולילות, חורף
וקיץ, תנועת השמש, הירח והכוכבים.</span>

<span dir="rtl">מאוחר יותר על ידי תנועה מכנית יזומה – השעונים המודרניים,
כאשר הרעיון הוא שמחזורי התנועה (השנייה, הדקה, השעה) יהיו קבועים באורכם.
אבל איך אנחנו בטוחים שהם קבועים באורכם?</span>

<span dir="ltr"></span>

<span dir="rtl">מדידת הזמן חשובה מבחינה חברתית.</span>

<span dir="rtl">כיצד נבצע פעילות חברתית, מפגישה לדייט ועד כינוס ההמונים
לשמוע את נאום המנהיג?</span>

<span dir="rtl">כל ניהול מערכת העבודה, החינוך, התחבורה....</span>

<span dir="ltr"></span>

<span dir="rtl">ואם הגענו לתחבורה -</span>

<span dir="rtl">לפני השימוש ברכבת, כל עיר קבעה את השעון שלה. היית מכוון
את שעונך (אם בכלל היה לך) לפי מגדל השעון, והדיוק ביחס לשאר העולם לא היה
חשוב במיוחד. אם אתה גר בפריס, ושעונך מפגר בעשר דקות לעומת שעון ברלין זה
ממש לא הדאיג אותך.</span>

<span dir="rtl">אבל, עתה, כאשר אתה עלול לאחר את הרכבת הבאה בפעם בשעתיים
או פעם ביום מעיר אחרת....</span>

<span dir="rtl">כך נוצר השעון הגלובלי, ולא בקלות. כיצד לכוון את שעון
פריס שיהיה סינכרוני עם שעון ברלין?</span>

<span dir="ltr"></span>

<span dir="rtl">מה שאיפשר זאת זה המצאת הטלגרף שהתרחשה בזמנים מקבילים
להתפתחות הרכבות.</span>

<span dir="rtl">שינוי מושג הזמן הקל על החיים (וגם זה בספק) אבל יצר בעיות
חדשות בפיסיקה המודרנית, שתורת היחסות מנסה לפתור.</span>

**<span dir="ltr">(Einstein clocks and Poincare maps ( Peter
Galison</span>**

<span dir="rtl">ספר לא קשה, המראה את השפעת הטכנולוגיות של הרכבת והטלגרף
על פיתוח תורת היחסות.</span>

<span dir="ltr"></span>

<span dir="rtl">היהודים, פרובנציאלים בדרך כלל, מתפעלים מהחידוש .</span>

<span dir="ltr"></span>

<span dir="ltr">755</span>

> <span dir="ltr"></span><span dir="rtl">\[בתחנות הביניים צריך לשים לב
> היטב לכיוון הרכבת...\]</span><span dir="ltr"></span>
>
> <span dir="ltr"></span> <span dir="rtl">בתחנה שבין קובנה לווילנה עלה
> יהודי לרכבת תפס לו מקום וכמנהג-ישראל נכנס תיכף ומיד בדברים עם שכנו,
> שישב ממולו:</span>
>
> <span dir="rtl">יהודי מהיכן?</span>
>
> <span dir="rtl">מקובנה.</span>
>
> <span dir="rtl">ולהיכן?</span>
>
> <span dir="rtl">לוילנה.</span>
>
> <span dir="rtl">הבהיקו פניו של הראשון:</span>
>
> <span dir="rtl">אשרי הדור, שזכה להמצאות מחוכמות כאלה!... אתה נוסע
> מקובנה לווילנה, ואני נוסע מווילנה לקובנה. אף-על-פי-כן בקרון אחד אנו
> נוסעים, ודיינו שאתה פניך למזרח, ואני – פני למערב..</span>
>
> <span dir="ltr"></span>
>
> <span dir="rtl">אמונה מוגזמת בטכנולוגיה...</span>
>
> <span dir="rtl">אבל הבעייה האמיתית, איך היא זזה?</span>
>
> <span dir="ltr"></span>

<span dir="rtl">כל אחד והסוסים שלו...</span>

<span dir="ltr"></span>

<span dir="ltr">716</span>

> <span dir="rtl">קרתני בא לכרך לבקר את בנו, ולמחר יצא עמו לראות את
> העיר. ראה את החשמלית רצה ברחובות, תמה תמיהה גדולה ושאל:</span>
>
> <span dir="rtl">בני, הסוסים היכן הם?</span>
>
> <span dir="rtl">החזיר לו הבן:</span>
>
> <span dir="rtl">אבא, הסוסים הם בפנים...</span>
>
> <span dir="ltr"></span>
>
> <span dir="rtl">פעמים רבות, מתחיל הקטע ב"קרתני בא לכרך לבקר את בנו".
> מה שמראה בלי כוונה, שהתקופה מתאפיינת באורבניזציה, כאשר הצעירים עוזבים
> את הכפרים והעיירות ומתיישבים בערים הגדולות. ודומה לתקופתנו... </span>
>
> <span dir="ltr"></span>

<span dir="ltr">696</span>

<span dir="rtl">כשהתחילו סוללים מסילות-ברזל והבריות סיפרו על קרונות
המהלכים מאליהם בלי סוסים, ליגלג עליהם זקן אחד: פתי יאמין לכל דבר. אין
קרונות מהלכים בלי סוסים.</span>

<span dir="rtl">לימים נזדמן אותו זקן לבית-הנתיבות ובעיניו ראה רכבות באות
ורכבות יוצאות.</span>

<span dir="rtl">אן חכמתך, סבא? הנה קרונות מהלכים וסוסים אין.</span>

<span dir="rtl">כּח הזקן אחת השתיים והחזיר:</span>

<span dir="rtl">אף-על-פי-כן, איני מאמין. אם אין סוסים מבחוץ, יש סוסים
מבפנים.</span>

<span dir="ltr"></span>

<span dir="rtl">ובכל זאת, אם אין סוסים צריך איזה מקור אנרגיה להניע את
הרכבת....</span>

<span dir="ltr"></span>

<span dir="ltr">2118</span>

<span dir="ltr"></span> <span dir="rtl">ישבו חקרנים ודנו:</span>

<span dir="rtl">רכבת סוסים אין לה, שימשכוה מפנים, סבּלים אין לה, שידחפוּהּ
מאחור, – ואף-על-פי-כן היא רצה. במה כוחה גדול?</span>

<span dir="rtl">נענה הזקן שבחבורה והסביר:</span>

<span dir="rtl">שעה ארוכה עמדתי שם, נסתכלתי וראיתי: גוי יוצא לרחוב שלפני
רכבת, מצלצל בפעמון ומטיל מהומה, כאילו נפלה דליקה. שוב יוצא גוי, כובע של
גזלן בראשו וסינר של נשים בידו, וכיון שפורש את הסינר, מיד מתחילה בהלה
גדולה. גויים בהוּלים ורצים, יהודים, להבדיל, בהוּלים ורצים. ומרוב מהומה
ובהילות אף היא נבהלת ורצה...</span>

<span dir="ltr"></span>

<span dir="rtl">וכמו שציינו לעיל, מושג הזמן...</span>

<span dir="ltr"></span>

<span dir="ltr">740</span>

> <span dir="ltr"></span> <span dir="rtl">ההוא שעמד בבית-הנתיבות וצעק
> וקבל:</span>
>
> <span dir="rtl">אוי ואבוי! איחרתי, איחרתי.</span>
>
> <span dir="rtl">ניגש אליו אחד ושאל:</span>
>
> <span dir="rtl">כמה איחרת?</span>
>
> <span dir="rtl">אוי, – החזיר הקובל, – שני רגעים איחרתי.</span>

<span dir="rtl">סנט בו הלה:</span>

<span dir="rtl">בושה אין לך. שני רגעים איחרת, ואתה זועק וקובל כאילו
איחרת שתי שעות.</span>

<span dir="ltr"></span>

<span dir="rtl">הרכבת שינתה גם את שיטת התשלום עבור הנסיעה.</span>

<span dir="ltr"></span>

<span dir="rtl">וַיָּקָם יוֹנָה לִבְרֹחַ תַּרְשִׁישָׁה מִלִּפְנֵי יהוה וַיֵּרֶד יָפוֹ וַיִּמְצָא אֳנִיָּה בָּאָה
תַרְשִׁישׁ <u>וַיִּתֵּן שְׂכָרָהּ וַיֵּרֶד בָּהּ</u></span><span dir="ltr"></span>
<span dir="rtl">לָבוֹא עִמָּהֶם תַּרְשִׁישָׁה... (יונה פרק א')</span>

<span dir="ltr"></span>

<span dir="rtl">זו השיטה מאז ועד ימינו. לשלם ולעלות על האניה, עגלה,
אוטובוס, ולנסוע.</span>

<span dir="rtl">אבל הרכבת ארוכה, כמות הנוסעים גדולה, והזמן חשוב. השיטה
הרגילה הייתה מחייבת הרבה זמן, או לחילופין מוכר כרטיסים, לפחות בודק, בכל
דלת של קרון. לכן יש לקנות כרטיס מראש, לעלות ללא ביקורת ... שיטה שהועברה
מהרכבת גם לתחבורה ציבורית אחרת מסיבות של יעילות.</span>

<span dir="rtl">הבעייה של המערכת היא כיצד לוודא תשלום. מובן שהשאלה
הגדולה ששואל יהודי זה איך לוודא אי תשלום...</span>

<span dir="ltr"></span>

<span dir="rtl">בויקיפדיה באנגלית, יש אתר העוסק בהשתמטות מתשלום דמי
נסיעה (</span>**<span dir="ltr">Fare
evasion</span>**<span dir="rtl">).  
יש שם כמה דרכים, שהיהודים ידעו אותם מזמן... וכמובן, גם דרכי בעל הבית
להתמודד עם שיטות ההשתמטות.</span>

<span dir="rtl">אפשר לנוע ברכבת ולנסות לעבור את הקונדוקטור מבלי שירגיש,
להתחבא בשירותים או בתאי מזוודות, לשחד את הקונדוקטור, להיצמד לרכבת מבחוץ
(גג, בין הקרונות, וכד' – נפוץ במזרח).</span>

<span dir="rtl">ואם יש צורך לעבור מחסום מסתובב (כמו שנהוג אצלנו) לקפוץ
מעליו או מתחתיו, או להיצמד לאדם אחר (ראה אפי נווה). השיטה המקובלת ביותר
היום, להתמודד עם התופעה היא יחס גדול מאוד בין הקנס ובין מחיר הכרטיס, יחס
שמרתיע אפילו אם סיכוי התפיסה של העבריין לא גדול.</span>

<span dir="ltr"></span>

<span dir="rtl">אך היהודי מנהל מלחמת מוחות... והכל עניין של ביטחון
עצמי...</span>

<span dir="ltr">748</span>

> <span dir="rtl">ההוא שבא מן הדרך וסיפר לחברו:</span>
>
> <span dir="rtl">דבר משונה אירע לי. יושב הייתי בקרון של הרכבת. נכנס
> הקונדוקטור והלך מספסל לספסל ולא אמר ולא כלום. וכשהגיע למקומי, הסתכל
> בי, כאילו אין לי כרטיס.</span>
>
> <span dir="rtl">ומה עשית אתה? – שאל חברו.</span>
>
> <span dir="rtl">החזיר המספר:</span>
>
> <span dir="rtl">מה היה לי לעשות? הסתכלתי אני בו, כאילו יש לי
> כרטיס.</span>

<span dir="ltr"></span>

<span dir="ltr">749</span>

> <span dir="rtl">גוי ויהודי ישבו בתא של המחלקה הראשונה. הצית היהודי
> סיגרה ומיד מחה הגוי:</span>
>
> <span dir="rtl">כאן אסור לעשן!</span>
>
> <span dir="rtl">אני יודע, – התריס היהודי ועישן כבתחילה.</span>
>
> <span dir="rtl">כעס הגוי וקרא לקונדוקטור. בא הקונדוקטור ואמר
> ליהודי:</span>
>
> <span dir="rtl">אדון זה בדין מוחה: התא מיוחד לשאינם מעשנים.</span>
>
> <span dir="rtl">השיב היהודי:</span>
>
> <span dir="rtl">ואני אומר, שאדון זה מוחה שלא בדין. כרטיס יש לו של
> המחלקה השנייה, והוא יושב במחלקה הראשונה.</span>
>
> <span dir="rtl">נתכרכמו פניו של הגוי, קם והלך לו. וכשהגיעה הרכבת
> למקומה נטפל אותו גוי ליהודי ואמר לו:</span>
>
> <span dir="rtl">כלום רואה תעלומות אתה שידעת סוד כרטיסי?</span>
>
> <span dir="rtl">החזיר לו היהודי:</span>
>
> <span dir="rtl">מה תעלומה יש כאן? נסתכלתי בכרטיסך, שהציץ מתוך כיסך,
> וראיתי, שצבע אחד לו ולכרטיסי שלי.</span>

<span dir="ltr"></span>

<span dir="ltr">745</span>

> <span dir="ltr"></span> <span dir="rtl">יהודי עלה לרכבת וכרטיס אין לו.
> מתחילה נסע בשלום, אחר-כך הרגיש בו הקונדוקטור וטפח לו טפיחה יפה
> באחוריו, וכשהגיעו לתחנה השליכוֹ מן הרכבת. ישב היהודי בבית-הנתיבות
> והמתין עד שבאה רכבת שנייה וחזר ועלה. ושוב אותו מעשה: מתחילה נסע בשלום,
> אחר-כך הרגיש בו הקונדוקטור וטפח לו טפיחה יפה באחוריו, וכשהגיעו לתחנה
> השליכוֹ מן הרכבת. בשלישית בא היהודי לידי קונדוקטור רגזן. טפח לו הלה שתי
> טפיחות יפות באחוריו ושאל ברוגזה:</span>
>
> <span dir="rtl">יהודי, להיכן אתה נוסע.</span>
>
> <span dir="rtl">גירד היהודי את מקום הטפיחה והחזיר:</span>
>
> <span dir="rtl">לי אתה שואל? שאל לאחורי: אם הם יעמדו בניסיון, אסע אני
> עד ווארשה...</span>

<span dir="ltr"></span>

<span dir="ltr">744</span>

> <span dir="rtl">קודם צאת הרכבת ניגש יהודי לקונדוקטור ולחש לו:</span>
>
> <span dir="rtl">אפשר?</span>
> <span dir="ltr"></span><span dir="rtl">\[הכוונה, אם אפשר לשחד אותך
> במעט כדי לא לשלם כרטיס יקר\]</span>
>
> <span dir="rtl">החזיר הקונדוקטור ולחש לו:</span>
>
> <span dir="rtl">הנה הקונטרולר מטייל כאן. השד יודע אותו, אם יסע עמנו או
> לאו.</span>
>
> <span dir="ltr"></span><span dir="rtl">\[נראה שלא סמכו על הקונדוקטורים
> והציבו מפקחים שבדקו בנוסף, באופן אקראי\]</span>
>
> <span dir="rtl">פירש היהודי מן הקונדוקטור והלך לו אל הקונטרולר:</span>
>
> <span dir="rtl">אדוני קונטרולר, שאלה יש לי לשאול אותך.</span>
>
> <span dir="rtl">שאל!</span>
>
> <span dir="rtl">אתה תסע עמנו ברכבת זו או לאו?</span>
>
> <span dir="rtl">ז'יד! – רעם הקונטרולר. – מה זה עניינך, אם אסע או
> לאו?</span>
>
> <span dir="rtl">חינן היהודי את קולו ואמר:</span>
>
> <span dir="rtl">אדוני קונטרולר, כעס זה למה? מה תפסיד אם תגיד
> לי?</span>
>
> <span dir="rtl">נתפייס לו הקונטרול והשיב:</span>
>
> <span dir="rtl">נו, אסע... מה בכך?</span>
>
> <span dir="rtl">מה בכך? – החזיר היהודי. – אם אתה תסע, אני לא
> אסע.</span>
>
> <span dir="ltr"></span>
>
> <span dir="ltr">746</span>
>
> <span dir="rtl">עד שהרכבת הגיעה לתחנה נכנס הקונדוקטור, בדק מתחת
> לספסלים ומצא שני נעלמים. בטש ברגלו וצעק:</span>
>
> <span dir="rtl">כרטיסים!</span>
>
> <span dir="rtl">הוציא נעלם אחד את ראשו מתחת לספסל ואמר:</span>
>
> <span dir="rtl">יהודי עני אני, ובת יחידה לי; מחר היא יוצאת לחופה בעיר
> פלונית, וכרטיס אין בידי לקנות. חוס נא, רחם נא...</span>
>
> <span dir="rtl">נתמלא הקונדוקטור רחמים רבים והניח לו. נסתלק מעליו וקרא
> לנעלם השני:</span>
>
> <span dir="rtl">כרטיס!</span>
>
> <span dir="rtl">הוצא הלה את ראשו מתחת לספסל ואמר:</span>
>
> <span dir="rtl">גיסו אני, ואף אני מוזמן לחתונה...</span>
>
> <span dir="ltr"></span>
>
> <span dir="rtl">כבר אמרנו שהמצאת הטלגרף הייתה התפתחות דרמטית מבחינת
> תפיסת הזמן כמשהו מוחלט (כמעט...).</span>
>
> <span dir="rtl">מבחינת ההשפעה ההיסטורית על הפוליטיקה, הצבא, הכלכלה,
> וכאמור, התפיסה הפסיכולוגית של הזמן, צריך לראות בטלגרף את המהפכה,
> והטלפון, הרדיו, הטלויזיה וכד' כהתפתחות (אבולוציה).</span>
>
> <span dir="rtl">הסיבה היא, שלראשונה ניתן היה ניתן להעביר מידע מכל מקום
> לכל מקום במהירות האור. מבחינה מעשית, אירועים המתרחשים זה אחר זה
> במהירות האור הם "בו זמניים". אנחנו משוחחים זה עם זה בטלפון, כמו שאנחנו
> משוחחים פנים אל פנים....</span>
>
> <span dir="rtl">ולמה הזמן אוניברסלי רק כמעט? מפני שדווקא הישג עצום זה,
> הביא להבנה שיש גבול למהירות העברת המידע, ומכאן נסללה הדרך לתורת היחסות
> בתחילת המאה העשרים.</span>
>
> <span dir="rtl">המצאת הטלגרף קשורה בשמו של סמואל מורס, המוכר מהקוד
> שפיתח, אם כי הקדים אותו וובר בעשר שנים בערך. מורס בנה קו טלגרף שימושי
> ראשון ב 1844, ותוך 30 שנה היו רשתות טלגרף בארצות רבות.</span>
>
> <span dir="ltr"></span>
>
> <span dir="rtl">והטלגרף מעורר גם הוא שאלות אצל "חכמינו".</span>
>
> <span dir="ltr"></span>
>
> <span dir="ltr">2237</span>

<span dir="rtl">ההוא שאמר לחברו:</span>

<span dir="rtl">לא לחינם אמר שלמה "אין כל חדש תחת השמש", ומצרים תוכיח.
חוקר אחד חפר שם מתחת לקרקע ומצא חוטי ברזל דומים לאלו של טלגרף, ומכאן
ראיה, שבימי פרעה מלך מצרים כבר ידעו חכמת הטלגרף.</span>

<span dir="rtl">החזיר לו חברו:</span>

<span dir="rtl">גדולה מזו אני יודע. חוקר חפר בבבל מתחת לקרקע, ולא מצא
חוטי-ברזל של טלגרף, ומכאן ראיה, שבימי נבוכדנאצר מלך בבל כבר ידעו חכמת
הטלגרף האלחוטי…</span>

<span dir="rtl">טכניקת הומור נפוצה, הבאת ראייה
מה"אין"....</span><span dir="ltr"></span>

> <span dir="ltr"></span>

<span dir="ltr">2112</span>

<span dir="ltr"></span> <span dir="rtl">יום מימים באו משלחות של המלכות
לחלם, מיצו מידתה ממזרח למערב, העמידו כלונסאות גבוהים ומתחו מזה לזה חוטים
של-ברזל מסוף העיר ועד סופה. תהו החלמאים:</span>

<span dir="rtl">מה צורך יש בכך?</span>

<span dir="rtl">נענה זקן אחד ואמר:</span>

<span dir="rtl">מכאן, שאין כבר מקום באוצרותיה של המלכות, ובכוונה היא
מוציאה ממון לבטלה.</span>

<span dir="rtl">ליגלג החקרן הגדול של חלם ואמר:</span>

<span dir="rtl">חלמאים בני-חלמאים, טלגרף הוא זה.</span>

<span dir="rtl">שמעו החלמאים ושאלו:</span>

<span dir="rtl">טלגרף מה פירושו?</span>

<span dir="rtl">החזיר החקרן הגדול:</span>

<span dir="rtl">טלגרף שלוחה של המלכות הוא. רוצה המלכות שבעיר-הבירה לדעת,
שמא, חס ושלום, ניצנץ מרד כנגדה בעירנו, מיד היא שואלת בטלגרף שם, והוא
משיב לה תיכף כאן.</span>

<span dir="rtl">רגנו החלמאים ואמרו לו:</span>

<span dir="rtl">עד מתי אתה מתמה עלינו! כמה בין עיר-הבירה לעירנו? לא פחות
מת"ק פרסה, ואתה אומר, שהיא שואלת באותו חוט של-ברזל שם, ומיד הוא משיב לה
כאן!</span>

<span dir="rtl">גער בהם החקרן הגדול:</span>

<span dir="rtl">חלמאים טיפשים, לא ראיתם מימיכם כלב גדול? לוחצים זנבו
מלמטה, ומיד נובח ראשו מלמעלה...</span>

<span dir="ltr"></span>

<span dir="rtl">הבדיחה הזאת, אגב, איננה בדיחה, והחלמאי הביא דוגמא טובה,
כי באמת מעבר המידע בעצבים הוא חשמלי, ובהחלט דומה לטלגרף, גם אם מורכב
הרבה יותר.</span>

<span dir="ltr"></span>

<span dir="rtl">וכמובן, בניגוד לעגלות המטלטלות, ולמרכבות הדו מושביות,
ברכבת יש מפגשים, וזמן לפלירטוט, לפטפוט ולחקרנות...</span>

<span dir="ltr"></span>

<span dir="ltr">2117</span>

<span dir="ltr"></span> <span dir="rtl">על הכל דיברו בקרון הרכבת, ולסוף
הגיעו ל"תורת היחסיות" של איינשטין. אמר אחד מן החבורה:</span>

<span dir="rtl">מחקר זה, שקורין לו תורתו של איינשטין, רבים יגעים בו,
ואינם מוצאים. ומודה אני: אף אני כך; יגעתי ולא מצאתי.</span>

<span dir="rtl">אמר שני מן החבורה:</span>

<span dir="rtl">ואני יגעתי וברוך-השם מצאתי. כלל גדול אמר איינשטיין: שני
דברים, אף-על-פי שהם דומים זה לזה, מכל-מקום אין הם דומים זה לזה.</span>

<span dir="rtl">תמה הראשון:</span>

<span dir="rtl">הרי מה שאין אני מבין, ואין איש מבין. ממה נפשך: אם שני
דברים דומים זה לזה, כיצד אין הם דומים זה לזה, ואם אין הם דומים זה לזה,
כיצד הם דומים זה לזה?</span>

<span dir="rtl">אמר השני:</span>

<span dir="rtl">הטה אוזנך ואסביר לך. הרי שאתה יושב לפני בחורה זקנה, והיא
מחטטת לך בשיניך – כל רגע דומה עליך כשעה שלימה; ואילו כשאתה יושב לפני
בחורה צעירה, והיא מסלסלת לך בשערך – כל שעה דומה עליך כרגע אחד.</span>

<span dir="rtl">קפץ שלישי מן החבורה, נענה ואמר:</span>

<span dir="rtl">וזהו שהמציא איינשטין בחכמתו? הפלא ופלא...</span>

<span dir="ltr"></span>

<span dir="ltr">2119</span>

<span dir="rtl">רבי ירוחם חקרן ישב בקרון הרכבת, ההולכת מבריסק לווארשה.
נכנס הקונדוקטור, ושאל לו רבי ירוחם:</span>

<span dir="rtl">כמה מילים מבריסק לווארשה?</span>

<span dir="rtl">השיב הקונדוקטור:</span>

<span dir="rtl">מבריסק לווארשה מאתיים מיל.</span>

<span dir="rtl">חזר ושאל רבי ירוחם:</span>

<span dir="rtl">וכמה מווארשה לבריסק?</span>

<span dir="rtl">גחך הקונדוקטור:</span>

<span dir="rtl">מה שאלה היא זו? אם מבריסק לווארשה מאתיים מיל, גם מווארשה
לבריסק מאתיים מיל.</span>

<span dir="rtl">הסיע רבי ירוחם מקטרתו בפיו ממזרח למערב ואמר:</span>

<span dir="rtl">פלא נפלא!</span>

<span dir="rtl">תמה הגוי הקונדוקטור:</span>

<span dir="rtl">מה פלא יש כאן?</span>

<span dir="rtl">החזיר לו רבי ירוחם:</span>

<span dir="rtl">נראים הדברים, שאתם יש לכם חשבונות מיוחדים שלכם. החשבונות
שלנו לא כך הם: מפורים עד פסח חודש אחד, ואילו מפסח עד פורים – אחד-עשר
חודש...</span>

<span dir="ltr"></span>

<span dir="rtl">האם, ניתן ליישם את התיאוריה של רבי ירוחם גם אצל
הקונדוקטור? התשובה היא כן. כיצד?</span>

<span dir="ltr"></span>

<span dir="rtl">ונסיים בבדיחה המקובלת תדיר, בגירסאות שונות.</span>

<span dir="ltr"></span>

<span dir="ltr">689</span>

<span dir="ltr"></span> <span dir="rtl">בקרון הרכבת:</span>

<span dir="rtl">בחור מרבה שיחה עם בחורה. פתאום נסתמה השיחה ושתיקה ירדה
על שניהם. לאחר שעה קלה הפסיקה הבחורה את השתיקה ואמרה לבחור:</span>

<span dir="rtl">על מה אתה מהרהר עכשיו?</span>

<span dir="rtl">החזיר הבחור:</span>

<span dir="rtl">אני מהרהר על אותו הדבר, שגם את מהרהרת עליו עכשיו.</span>

<span dir="rtl">רגזה הבחורה ופרשה הימנו:</span>

<span dir="ltr"></span><span dir="rtl">– מאוסים עלי גסי-הרוח...</span>

<span dir="ltr"></span>
