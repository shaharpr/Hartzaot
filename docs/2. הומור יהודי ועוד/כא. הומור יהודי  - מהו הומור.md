**<span dir="rtl"><u>הומור יהודי 21 – מהו הומור</u></span>**

**<span dir="rtl">על פי הויקיפדיה,</span>**

<span dir="rtl">הומור הוא צורת תקשורת המשמשת ליצירת צחוק.</span>

**<span dir="rtl">הגדרה בעייתית ביותר. מהו צחוק? האם אין הומור בלי צחוק?
האם אין צחוק בלי הומור?</span>**

<span dir="rtl">למשל:</span>

<span dir="rtl">ציוני הוא יהודי, המבקש ממון מאת יהודי שני, בשביל להעלות
לארץ ישראל יהודי שלישי...</span>

**<span dir="rtl">לא ממש מצחיק, אבל אנחנו מרגישים שיש כאן
הומור.</span>**

**<span dir="rtl">ואם מדגדגים ילד הוא צוחק, בלי הומור... ואולי אפילו
צוחקים ממבוכה...</span>**

**<span dir="rtl">כלומר, הצחוק קשור להומור, אך הקשר אינו מגדיר
הומור.</span>**

**<span dir="rtl">ד"ר חיה אוסטרובר, באתר "זולו" במרשתת, מנסה להעמיק
יותר:</span>**

**<span dir="rtl">היא מצטטת מדענים רבים. למשל סולטהוף:</span>**

 <span dir="rtl">ההומור מורכב משנינה – שהיא חוויה מחשבתית,</span>

<span dir="rtl">עליזות - שהיא חוויה אמוציונאלית</span>

<span dir="rtl">וצחוק - שהוא חוויה פיזיולוגית</span>. 

**<span dir="rtl">אבל גם כאן השאלה, מהי שנינה?</span>**

**<span dir="rtl">אולי אפשר להגדירה כהפתעה, שבכל זאת יש בה הקשר. אולי
הקשר אסוציאטיבי למשל, ולא לוגי.</span>**

**<span dir="rtl">אבל כאן רואים שוב את המורכבות של שאלת ההומור.</span>**

**<span dir="rtl">המורכבות נוצרת גם מפני שיש סוגים שונים של הומור, גם
בצורתו וגם במטרתו.</span>**

**<span dir="rtl">גם אם ניתן להגדיר סוגים אלה, קטע הומוריסטי לא תמיד
יאופיין על ידי אחת ההגדרות, ופעמים רבות על ידי כמה מהן.</span>**

**<span dir="rtl"><u>הסאטירה</u> היא לגלוג, אבל עם מטרה של ביקורת. ("גב
האומה" בעיקר סאטירי)</span>**

**<span dir="rtl"><u>הפרודיה</u> היא הומור הבנוי על חיקוי, בדרך כלל דרך
הגזמה.("ארץ נהדרת" בעיקר פרודיה, אבל גם סאטירית ולפעמים
סרקסטית)</span>**

**<span dir="rtl">כמובן שהפרודיה יכולה להיות סאטירית. מחקים כדי להדגיש
את הראוי לשינוי.</span>**

**<span dir="rtl"><u>הסרקזם</u> הוא דיבור אגרסיבי שמטרתו לפגוע. (אופייני
לנאומי פוליטיקאים. בן גוריון היה אומר "האיש שיושב על יד חבר הכנסת באדר",
להדגיש שאינו מזכיר אפילו את השם בגין)</span>**

**<span dir="rtl"><u>אירוניה</u> היא תיאור מצב ששונה ממה שצפוי, או ממה
שאמור להיות.</span>**

**<span dir="rtl">("הסנדלר הולך יחף")</span>**

**<span dir="rtl">אירוניה אינה תמיד הומור, או אולי ספק הומור. הפילוסוף
ריצ'רד רורטי ("קונטינגנטיות, אירוניה, סולידריות") מדבר על אירוניה כיכולת
להטיל תמיד ספק בעולם הערכים שלנו (וממליץ על כך) זוהי אירוניה עצמית
כמובן.</span>**

**<span dir="rtl">ובנוסף קיימות <u>בדיחות</u>, שאינן מסתדרות עם שום
הגדרה...</span>**

**<span dir="rtl">וההבחנה קשה.</span>**

**<span dir="rtl">בדיחת אשכול עוד מימי היותו שר האוצר (ומזוהה עם מס
ההכנסה הדורסני):</span>**

<span dir="rtl">אשכול נוסע עם נהגו בנהריה (שאז הייתה עיר של יקים ולכל
אחד כלב).</span>

<span dir="rtl">הם דורסים כלב.</span>

<span dir="rtl">אומר אשכול לנהג: תיכנס לבית, תתנצל.</span>

<span dir="rtl">הנהג נכנס. לא יוצא....</span>

<span dir="rtl">עוברת חצי שעה והוא יוצא.</span>

<span dir="rtl">אשכול: מה קרה, למה כל כך הרבה זמן?</span>

<span dir="rtl">הנהג: אני לא יודע, הרימו כוס לחיים, האכילו אותי
עוגות...</span>

<span dir="rtl">אשכול: מה אמרת להם?</span>

<span dir="rtl">הנהג: אמרתי את האמת כפשוטה. אני הנהג של אשכול. הכלב
מת.</span>

**<span dir="rtl">אשכול הרשע מקבל את שנאת הייקה מנהריה. יש כאן ספק
סאטירה, ויותר סרקזם. סוף סוף אני יכול לכנות את שר האוצר "כלב" דבר שאינו
ראוי בשיח רציני...</span>**

**<span dir="rtl">יש כאן שנינה, הפתעה מהתגובה, שהיא אבסורדית מצד אחד,
אבל בכל זאת מוסברת כ"אי הבנה".</span>**

**<span dir="rtl">חשוב מאוד להדגיש, שכדי להבין את הבדיחה, אנחנו חייבים
בידיעה של רקע מסוים. למשל, שאשכול הוא שר אוצר ושונאים אותו, ואולי גם את
הסטראוטיפ הייקי שמגדל כלב וכד'.</span>**

**<span dir="rtl">להומור, בדרך כלל יש הקשר תרבותי, או אקטואלי או
שניהם.</span>**

**<span dir="rtl">(בעשרים הפגישות האחרונות, עשינו גם דרך הפוכה, לא רק
ליהנות מהומור בזכות הכרותנו עם הקשר התרבותי, אלא גם ללמוד משהו על התרבות
המשתמעת מההומור.)</span>**

**<span dir="rtl">מאמר מקיף על נושא ההומור, נמצא במשרתת באתר של</span>**

[**Stanford Encyclopedia of
Philosophy**](https://plato.stanford.edu/index.html)

**<span dir="rtl">להלן קטעים בתרגום חופשי.</span>**

<span dir="rtl">רוב האנשים ידגישו את חשיבות ההומור. בכל זאת פילוסופים לא
עסקו בו כמעט. **\[בכל זאת מופיעה ביבלוגרפיה גדולה מאוד...\]**</span>

<span dir="rtl">ספר ראשון שנכתב על ידי פילוסוף גדול הוא "צחוק" על ידי
הנרי ברגסון ב 1900. **\[פילוסוף יהודי צרפתי, נפטר ב 1941\].** רוב
הפילוסופים שלפני המאה העשרים מתייחסים בשלילה לצחוק (מתייחסים בעיקר ללעג,
לצחוק של עליונות, ומשום מה פחות לבדיחה או לקומדיה). (גם בתנ"ך – "אשרי
האיש... ובמושב לצים לא ישב" **תהילים א'. אבל פירוש "לצים" לא חד
משמעי**). כך גם אריסטו, למרות שהוא מתייחס בחיוב לשנינות (חידודים) כאמצעי
רטורי, מפני שכך מעדנים את העלבון (ובאמת, רוב הבדיחות מכילות איזה "רוע").
בתנ"ך הצחוק קשור בעוינות (תהילים, נביאים, אליהו) ומשני מקורות אלה
(התנ"ך, ואריסטו), בנצרות הצחוק שלילי, ובמנזרים היו הוראות כנגד התבדחות
וצחוק.</span>

<span dir="rtl">תומס הובס מסביר את הצחוק כהנאה מתחושת עליונות בגלל
חסרונות הזולת.</span>

**<span dir="rtl">\[ובאמת, ילדים צוחקים על החלשים, מבוגרים צוחקים בעיקר
על החזקים, אך על נקודת חולשתם האמתית או מדומיינת\]</span>**

**<span dir="rtl">למרות האמור לעיל, חז"ל התייחסו להומור, כנראה כמו
שאנחנו מתייחסים, ומצוי התיאור בתלמוד:</span>**

<span dir="rtl">דרבה מקמי דפתח להו לרבנן אמר מילתא דבדיחותא ובדחי רבנן
לסוף יתיב באימתא **(שבת דף ל' ב')**</span>

**<span dir="rtl"><u>תיאוריית העליונות.</u></span>**

<span dir="rtl">בהמשך לגישות ישנות, הגישה הפסיכולוגית מדברת על תחושות
עליונות על אנשים אחרים או אפילו על מצב קודם של עצמנו. אנשים לא אוהבים
להיות לצחוק, כי יש כאן הקטנת ערך על ידי הצוחק. אבל כבר ב 1750 פרנסיס
האצ'סטון, טוען שרגש עליונות הוא לא הכרחי ולא מספיק בשביל צחוק. קיים למשל
צחוק על שפה מסוימת שאינה קשורה איש **\[לדעתי, גם כאן יש רגש עליונות\]**.
ואיננו צוחקים על בעלי חיים נחותים. וגם לא על קבצנים ונכים.</span>

<span dir="rtl">אנחנו כן צוחקים כאשר הגיבור הנחות בסרט קומי מתגבר על
המצב הקשה בטריקים מפתיעים. האם אנחנו משווים עצמנו לגיבור? יש גם הצוחקים
על עצמם גם בהווה.</span>

<span dir="rtl">ניסוי מעניין שגרם לצחוק: מבקשים מאדם להרים שורת משקולות
"פחות או יותר זהות" וביניהם אחת כבדה מאוד או קלה מאוד. התגובה שלו עצמו
מעוררת צחוק. **\[זה מתאים לתיאוריה השלישית – אי התאמה\]**</span>

**<span dir="rtl"><u>תיאוריית ההקלה.</u></span>**

<span dir="rtl">ספנסר (1910) מדבר על אנרגיה עצבית מצטברת שמתפרקת דרך
תנועה גופנית. הצחוק משחרר אנרגיה עצבית, אך בהבדל מפחד (בריחה) ואפשרויות
אחרות, השחרור הוא מבלי לערב מוטיבציה לעשות משהו. שחרור טהור. השחרור הוא
של רגשות שנמצאו כלא מתאימים. דוגמא:</span>

I had written to Aunt Maud  
Who was on a trip abroad  
When I heard she’d died of cramp,  
Just too late to save the stamp.

<span dir="rtl">פער גדול בין הרגש שלנו בשלושת השורות הראשונות שהולך
ומרצין, למסר של השורה האחרונה.</span>

<span dir="rtl">התפרקות האנרגיה של תחושת הצער או הרחמים. לפי עומס
האנרגיה – התגובה הגופנית. תחילה, שרירי הפנים, אחר כך הנשימה, ואחר כך
תנועות שרירי הראש, הגפיים. ("משתולל מצחוק").</span>

<span dir="rtl">901</span>

<span dir="rtl">זקן חלה מחלה מסוכנת. בא החובש, גילח לו ראשו, חיקנוֹ, הקיז
לו דם – והלך לו.</span>

<span dir="rtl">עשיתי כל מה שהיה בכוחי, – אמר החובש לבני-ביתו של החולה,
– והמקום ירחם.</span>

<span dir="rtl">לא היו רגעים מועטים ונפלה הברה בעיר:</span>

<span dir="rtl">פלוני הזקן מת.</span>

<span dir="rtl">נצטער החובש צער גדול ואמר:</span>

**<span dir="rtl">\[עד כאן הצטברות האנרגיה\]</span>**

<span dir="rtl">חבל! עוד רפואה אחת אני יודע, ושכחתי ולא עשיתי לו, היה לי
גם לעקור לו שן – ולא עקרתי... **\[התפרקות בגלל חוסר הרלוונטיות של צערו..
בדומה לצער האחיין על הבול במקום על מות דודתו\]**</span>

<span dir="rtl">גם פרויד (1905) רואה בצחוק תופעה של אנרגיה שמגויסת
לתפקיד פסיכולוגי, והופכת מיותרת, כי תפקידה נמחק.</span>

<span dir="rtl">התיאוריה לא מקובלת היום.</span>

**<span dir="rtl"><u>תיאוריית אי ההתאמה.</u></span>**

<span dir="rtl">תפיסה של משהו הפוגע בתבניות המנטליות ובציפיות שלנו.
(קאנט, קירקגור, שופנהאור) גם אריסטו וקיקרו מתארים זאת בתורות הנאום שלהם.
ציפייה, ופנץ' ליין או פואנטה. קאנט משתמש במילה אבסורד. מעבר פתאומי
מציפיה ללא כלום. מהבדיחה, התבונה אינה לומדת דבר **\[זה לדעתו, לדעתי יש
בדיחות מאלפות\].** זו התעמלות מנטלית. הנאה בלבד. משווה למשחקי מזל
ולמוסיקה. השפעה גופנית כמו דגדוג.</span>

<span dir="rtl">לפי שופנהאור הצחוק הוא תוצאה של הבנה פתאומית של אי התאמה
בין התפיסה שלנו ובין מצבים ריאליים.</span>

<span dir="rtl">דוגמה: השומר בכלא משחק בקלפים עם אסיר. הוא תופס את האסיר
מרמה, ואז הוא זורק אותו מהחדר (כמו שנהוג במשחק קלפים) כלומר
מהכלא...</span>

<span dir="rtl">אצל קירקגור, היסוד של ההומור בסתירה בין המצופה להתנסות.
למשל, שגיאות הן קומיות. אבל, הוא מסכים, שהפגיעה בציפיות היא גם הלב של
הטרגי. הוא חוזר לאריסטו: המגוחך היא השגיאה שאינה כואבת או הרסנית.
ובלשונו של קירקגור:</span>

<span dir="rtl">הטרגי והקומי הם דומים, כי שניהם מבוססים על סתירה. אבל
הטרגי הוא סתירה כואבת, והקומי סתירה שאינה כואבת. הבנת הקומי מוצאת את
הדרך לצאת מהסתירה, הבנת הטרגי היא ייאוש מיציאה מהסתירה.</span>

<span dir="rtl">וויליאם הזליט (1778-1839 בריטניה) טוען שגם הבכי וגם
הצחוק מיוחדים לאדם, מפני שהאדם מבחין בין המציאות ובין מה שצריך להיות.
אנחנו בוכים על הדברים הגדולים, צוחקים על הזוטות.</span>

<span dir="rtl">חוקרים מודרניים מוסיפים את הפתרון או ההסבר של אי ההתאמה
בראשנו כהומור, בעוד שבלי הסבר כזה ההומור אינו הומור אלא נונסנס. כמו כן
חושבים שאי התאמה אינה מספיקה להומור. אי התאמה גורמת גם לפחד, גועל, כעס,
רחמים וכו'. לכן הומור זה הנאה מאי התאמה. ואפילו זה לא מגדיר הומור (למשל
הצגות טרגדיות או ספרות בלשית, יש בהן אי התאמה עם פתרון, ויש בהם הנאה
ואינם הומור).</span>

**<span dir="rtl"><u>הומור כמשחק.</u></span>**

<span dir="rtl">ביחס לתיאוריית אי ההתאמה, מתעוררת התנגדות פילוסופית כי
יש כאן הנאה מאירציונליות. אחת הדרכים להתגבר על כך היא לראות בהומור סוג
של משחק.</span>

<span dir="rtl">לאחרונה פסיכולוגים טוענים שיש בהומור ערך של סובלנות כלפי
עמימות וסתירות, יצירתיות של פתרון בעיות, ושיפור יחסי חברה, על ידי הרגעת
קונפליקטים וכו'.</span>

<span dir="rtl">דומות לכך פעיליות אחרות כמו מוסיקה למשל, כך שזה שוב לא
מאפיין הומור.</span>

<span dir="rtl">בדומה למשחק של צעירים המתכוננים לחיים ובוחנים גבולותיהם,
<u>ההומור בוחן את גבולות</u> <u>ההיגיון, עקרונות השיח, הנימוס,
הטאבו,</u> וקיימת הנאה מפריצתם. **\[זה אולי מסביר את ריבוי הבדיחות
העוסקות במין\]**</span>

<span dir="rtl">חושבים שהתחלת המשחק היא מחיקוי של אלימות **\[מצוי בעולם
החי\].** ואולי החיוך התפתח מצורה של הצהרה (דרך מצב השיניים) שהאלימות
אינה בכוונה אמתית. ילדים צוחקים בצורה דומה, וגם במשחק של שימפנזים למשל,
הם מביעים "אי רצינות" בקולות ובתנועות.</span>

Journal of Psichology<span dir="rtl">, 1907: תפקיד ההומור להרחיק אותנו
מעולמנו, של טוב ורע, רווח והפסד, ולשחרר אותנו מגאווה מצד אחד, ומפסימיות
מצד שני, על ידי מבט מרוחק יותר.</span>

**<span dir="rtl">550</span>**

<span dir="rtl">שר גדול בא לעיירה והציגו לפניו את כל המשמשים בקודש וגם
את המלמד של התלמוד תורה. נסתכל בו השר ושאל:</span>

<span dir="rtl">כמה ילדים יש לו?</span>

<span dir="rtl">שלושים ושבעה, - השיב המלמד.</span>

<span dir="rtl">אהא! – מילא השר צחוק פיו.</span>

<span dir="rtl">ראה המלמד, <u>שמוחו המגושם של הגוי אינו תופס</u>, והסביר
לו:</span>

<span dir="rtl">הוד מעלתו, יש לי גם עוזר...</span>

**<span dir="rtl">אי התאמה מתפתחת, על ידי הבנה שונה של מילה (ילדים, גם
בנים) שמגיעה לפואנטה שמחריפה את אי ההתאמה. הרקע התרבותי הנחוץ הוא לדעת
מהו "מלמד" ומיהם "ילדיו".</span>**

**<span dir="rtl">562</span>**

<span dir="rtl">כשהיה יהל"ל נער הביאו אביו לרבי אייזל חריף שיתהה על
קנקנו.</span>

<span dir="rtl">שאל לו רבי אייזל:</span>

<span dir="rtl">רבך מי הוא?</span>

<span dir="rtl">השיב הנער:</span>

<span dir="rtl">המלמד הבירז'אי הוא רבי.</span>

<span dir="rtl">טפח לו רבי אייזל על שכמו ואמר:</span>

<span dir="rtl">יפה עשה אביך שמסר אותך לידו. אף אני תלמידו... ויהא כלל
בידך: אדם שלא למד אצל המלמד הבירז'אי חזקה עליו שעם הארץ הוא. תדע שכך,
שהרי המלמד הבירז'אי לא למד אצל המלמד הבירז'אי, ולפיכך הוא עם הארץ
גמור.</span>

**<span dir="rtl">דוגמה לשנינות או הברקה, שמנצלת את הלוגיקה כדי להתחיל
בשבח ולגמור בגנאי (וזו אי התאמה). יש כאן גם עליונות, כמובן, עד כדי
סרקזם. "המשחק" הוא מעבר הגבולות "לא ברצינות".</span>**

> <span dir="rtl">375</span>
>
> <span dir="rtl">מדכי חבד היה אומר:</span>
>
> <span dir="rtl">פרנס על הציבור למה הוא דומה?</span>
>
> <span dir="rtl">לעומס של שחת **\[חבילת חציר\]** בעגלה –</span>
>
> <span dir="rtl">"שקץ" מעלהו ו"שקץ" מורידו....</span>

**<span dir="rtl">סאטירה פוליטית. ביקורת על מינוי הפרנסים, שצריך להיות
על ידי הציבור.</span>**

<span dir="rtl">478</span>

<span dir="rtl">מגיד עני הלך בדרך והדביקו גוי בעגלה טעונה שחת.</span>

<span dir="rtl">אמר לו המגיד:</span>

<span dir="rtl">גוי, חלוק לי מקום בעגלה.</span>

<span dir="rtl">חלק לו. וכשהגיעו לעיר פרש הגוי לשוק למכור את השחת,
והמגיד הלך ל"הכנסת אורחים", אכל קמעה, נח קמעה, וביקש לעיין בפנקס הדרשות
שלו. פשפש ולא מצא. אבד הפנקס. התעצב המגיד אל לבו ואמר:</span>

<span dir="rtl">ודאי נפל הפנקס לתוך השחת. עכשיו יאכל סוס את השחת ויבלע
את הפנקס וימלא כרסו דרשות.</span>

<span dir="rtl">מיד קם והלך לבית המדרש, עלה על הבימה, היכה בידו על
השולחן והכריז:</span>

<span dir="rtl">להווי ידוע לכל הקהל הקדוש הזה, סוס שיבוא לכאן לדרוש –
משלי ידרוש...</span>

**<span dir="rtl">חריגה גדולה מגבולות ההיגיון. ובכל זאת אי ההתאמה נובעת
<u>מהיגיון פנימי של הדרשן,</u> המסתמך על ביטוי מטפורי "מילא כרסו ש"ס
ופוסקים" שהוא מבין אותו כפשוטו. אי התאמה בין הבנה של מטפורה כפשוטה ובין
"מצב אובייקטיבי" היא מקור להומור.</span>**

**<span dir="rtl">יש כאן גם תחושת עליונות של השומע על טפשותו של גיבור
הבדיחה.</span>**

<span dir="rtl">592</span>

<span dir="rtl">מסיפוריו של חסיד:</span>

<span dir="rtl">פעם אחת נשתהינו בביתו עד לפנות ערב. עמדנו להתפלל מנחה,
וחסר היה עשירי למניין. הסתכל הוא יחיה לצדדים וראה: בפינה עומד מקלו,
וכאילו מחכה לו. טפח לו ברגלו ואמר: "לך להתפלל מנחה!" – ומיד נזקף המקל
ועמד לתפילה.</span>

<span dir="rtl">תהה אחד מן החבורה:</span>

<span dir="rtl">כיצד מקל עומד להתפלל מנחה?</span>

<span dir="rtl">החזיר המספר:</span>

<span dir="rtl">הרי אתה רואה!...</span>

**<span dir="rtl">עובדה... אף אחד מהמשתתפים אינו טיפש! מה ההבדל בין המקל
המתפלל והמטה ההופך לנחש?</span>**

**<span dir="rtl">הבדיחה מצחיקה רק אצל מי שהרקע התרבותי שלו שונה מזה של
החסיד. כלומר, הבדיחה תלויה בשומע לא פחות מאשר במספר. אך, בנוסף כמובן,
הפואנטה היא "הרי אתה רואה" שמדגישה את בטחונו של החסיד בסיפור. כלומר, אין
צורך בהסבר...</span>**

<span dir="rtl">1419</span>

<span dir="rtl">יהודי עני השתמד, וכשם שהיה עני קודם שמד, כך נשאר עני גם
לאחר שמד. אמרו לו:</span>

<span dir="rtl">בשלמא עשירים משתמדים: להוטים הם אחרי תענוגות העולם הזה;
אתה, הקבצן, למה השתמדת?</span>

<span dir="rtl">החזיר המשומד:</span>

<span dir="rtl">קצתי בחיי מפני אשתי, שכל יום שישי היתה מטרידה אותי
ותובעת כסף לצורכי-שבת.</span>

<span dir="rtl">אמרו לו:</span>

<span dir="rtl">מה תיקנת?</span> <span dir="rtl">עכשיו היא מטרידה אותך
כל יום שבת ותובעת כסף לצורכי-יום ראשון?</span>

<span dir="rtl">השיב המשומד:</span>

<span dir="rtl">אף חיי-שעה קרויים חיים...</span>

**<span dir="rtl">שוב חריגה מגבולות ההיגיון. בחשיבה אסוציאטיבית "יום
ראשון בא אחרי שבת" המשומד מרויח יום כל שבוע. הפער, יוצר את האפקט, וגם
העליונות על טפשותו של המשומד.</span>**

<span dir="rtl">257</span>

<span dir="rtl">ליוו עשיר מפורסם לבית-עולמו והלכו קרוביו אחרי מיטתו
ובכו. נגרר אחריהם אדם זר, ואף הוא בכה. אמר לו אחד מן המלווים:</span>

<span dir="rtl">על מה אתה בוכה? אין אתה קרובו של המת.</span>

<span dir="rtl">השיב הלה:</span>

<span dir="rtl">על זה אני בוכה...</span>

<span dir="rtl">1768</span>

<span dir="rtl">היה מי שהורה הלכה ברבים:</span>

<span dir="rtl">שבת פרשת לך-לך מותר לעשן.</span>

<span dir="rtl">אמרו לו:</span>

<span dir="rtl">מה טעם?</span>

<span dir="rtl">החזיר הוא:</span>

<span dir="rtl">למה תיגרע זכותה של שבת זו מכל שבתות-השנה?...</span>

**<span dir="rtl">אי התאמה קיצונית בגלל "היפוך המבט" (אם הייתי קרובו,
הייתי דווקא שמח... או, בכל השבתות מותר לעשן), וכאן יש תופעה חזקה, לדעתי,
של פורקן, מפני שהסיטואציה עד הפואנטה היא ריאלית ביותר. השאלה בהחלט
משכנעת. מה יש לו לבכות? מה שונה שבת לך-לך משבתות אחרות?</span>**

<span dir="rtl">206</span>

<span dir="rtl">שאלו לאדם אחד:</span>

<span dir="rtl">מה מצבו?</span>

<span dir="rtl">השיב הנשאל:</span>

<span dir="rtl">דומני שאני נעשה עשיר.</span>

<span dir="rtl">אמרו לו</span>

<span dir="rtl">מה משמע: "דומה אתה"? יש לך ממון – עשיר אתה, אין לך ממון
– עני אתה.</span>

<span dir="rtl">החזיר הלה:</span>

<span dir="rtl">ממון אין לי עדיין, אבל כבר נעשיתי חזיר...</span>

**<span dir="rtl">סאטירה או סרקזם כנגד העשירים. למעשה, כל בדיחה כזו היא
נקמת החלשים.</span>**

> <span dir="rtl">2728</span>
>
> <span dir="rtl">נשלחה גונדה של חיילים יהודים לתור את הדרך לפני המחנה.
> לאחר שעה שבה והודיעה:</span>
>
> <span dir="rtl">ארטילריה תוכל לעבור, פרשים יוכלו אף הם לעבור,
> חיל-רגלים לא יוכל לעבור. תמה המפקד:</span>
>
> <span dir="rtl">מאי-שנא אלו ומאי-שנא אלו?</span>
>
> <span dir="rtl">החזיר ראש הגונדה:</span>
>
> <span dir="rtl">כלב שחור מתהלך שם...גדול כעגל...</span>

**<span dir="rtl">אירוניה עצמית כלפי פחדנות יהודית. חשוב הרקע התרבותי
"יהודי מפחד מכלב".</span>**

<span dir="rtl">2822</span>

<span dir="rtl">כלל, אמרו חכמי ישראל ברוסיה הבולשבית:</span>

<span dir="rtl">כל זמן וכל מקום, שנאמר בהם "כּל", הרי זה סימן
לחוסר-לחם:</span>

<span dir="rtl">"כּל-נדרי"–חוסר-לחם ליום אחד; "כּל-דכפין"–חוסר-לחם לשבוע
אחד; "כּל-חוז"– חוסר לחם מראשית השנה ועד אחרית השנה...</span>

**<span dir="rtl">הומור בלי צחוק. סאטירי אפילו טרגי, ומתבסס על "היגיון"
של אסוציאטיביות מילולית.</span>**

<span dir="rtl">901</span>

<span dir="rtl">זקן חלה מחלה מסוכנת. בא החובש, גילח לו ראשו, חיקנוֹ, הקיז
לו דם – והלך לו.</span>

<span dir="rtl">עשיתי כל מה שהיה בכוחי, – אמר החובש לבני-ביתו של החולה,
– והמקום ירחם.</span>

<span dir="rtl">לא היו רגעים מועטים ונפלה הברה בעיר:</span>

<span dir="rtl">פלוני הזקן מת.</span>

<span dir="rtl">נצטער החובש צער גדול ואמר:</span>

<span dir="rtl">חבל! עוד רפואה אחת אני יודע, ושכחתי ולא עשיתי לו, היה לי
גם לעקור לו שן – ולא עקרתי...</span>

**<span dir="rtl">תחושת עליונות על החובש הבור, אבל גם אי התאמה קיצונית
בין "נצטער החובש צער גדול" ובין סיבת צערו.</span>**

<span dir="rtl">2612</span>

<span dir="rtl">חבורה של עולים חדשים, יוצאי גרמניה. אחד מהחבורה מספר
לחבריו:</span>

<span dir="rtl">נכנסתי אצלו והתחלתי מדבר אליו. מיד הפסיקני ואמר לי:
"יהודי, דבר עברית"... רבותי, אדם זה, אומר אני לכם, אנטישמי גמור
הוא...</span>

**<span dir="rtl">אי התאמה ברורה במילה אחת "אנטישמי". אבל דרושה הכרת
בעיית העברית של הייקים. בלי זה הבדיחה מאבדת מכוחה.</span>**

**<span dir="rtl">ובניגוד לתפיסתו של קאנט, שחושב שההומור הוא הנאה בלבד.
יש בדיחות שמעוררות מחשבות על המציאות... בדיחות שהן סאטירה לא רק
אקטואלית, אלא על האופי האנושי עצמו.</span>**

<span dir="rtl">1034</span>

<span dir="rtl">פרנסיה של חלם החליטו לבנות מרחץ בשביל הציבור, ונתקשוּ
בדבר אחד:</span>

<span dir="rtl">להקציע קרשי האיצטבה שבמרחץ או לא להקציע? אם תמצי לומר
להקציע – חיישינן, שמא יחליקו המתרחצים ויינזקו? ואם תמצי לומר שלא להקציע,
חיישינן, שמא ישרטו המתרחצים שרטת בבשרם?</span>

<span dir="rtl">לסוף נימנו וגמרוּ:</span>

<span dir="rtl">להקציע את הקרשים מצד אחד ולא להקציע אותם מצד שני, ולהניח
את הצד החלק למטה...</span>

**<span dir="rtl">פשרות הן לפעמים מטומטמות, וראינו פשרות כאלה
בחיינו....</span>**

<span dir="rtl">406</span>

<span dir="rtl">הרב חלה. בא הרופא, בדקו ואמר:</span>

<span dir="rtl">תקנתו, שישתה חלב הרבה ויטייל הרבה.</span>

<span dir="rtl">בו ביום קראו פרנסי הקהילה אסיפה רבה:</span>

<span dir="rtl">מה לעשות ויהא בידו של הרב לקיים מצוות הרופא?</span>

<span dir="rtl">דנו ודנו עד שעה מאוחרת בלילה, ולבסוף החליטו פה
אחד:</span>

<span dir="rtl">לעת עתה ילך הרב לטייל, ועל החלב ידונו באסיפה
אחרת.</span>

**<span dir="rtl">סוג אחר של "פשרה" שבה משליכים את הבעיה למקום אחר או
לזמן אחר.</span>**

<span dir="rtl">1520</span>

<span dir="rtl">הבחור והבתולה כבר טיילו אחת ושתיים, המחותנים מצד זה ומצד
זה כבר השתוו בדבר "הנתינות", המחותנות כבר נשקו זו לזו, – הכל מוכן ומתוקן
ל"תנאים", ופתאום נכנסה רוח-שטות בבחור: הוא חושש למום שבצינעה.</span>

<span dir="rtl">גערו בו אביו ואמו, נזפו בו השדכנים משני הצדדים והוא
בשלו: חוששני...</span>

<span dir="rtl">אחרי השתדלות מרובה של השדכנים ופיוסים גדולים מצד אביו
ואמו של הבחור התרצו אביה ואמה של הבתולה להמציא לו לאותו עקשן את האפשרות
לראות את בתם "כמות שהיא"...</span>

<span dir="rtl">סוף-סוף, – פייסו האב והאם זה את זו. – הלא עתיד הוא להיות
בעלה...</span>

<span dir="rtl">והדבר עלה יפה: הבתולה רחצה כדרכה, ולא ידעה כלום.</span>

<span dir="rtl">וכשחזר הבחור, פסק ואמר:</span>

<span dir="rtl">אי-אפשר!...</span>

<span dir="rtl">נבהלו השדכנים, נבהלו אביו ואמו ואמרו לו:</span>

<span dir="rtl">מה מום מצאת?</span>

<span dir="rtl">החזיר הבחור:</span>

<span dir="rtl">חוטמה אינו נראה לי...</span>

**<span dir="rtl">אם קשה להחליט, נדחה את ההחלטה אפילו במחיר של השקעה
נוספת.</span>**

**<span dir="rtl">כאמור,</span>**

**<span dir="rtl">מטרתנו הייתה לא רק ליהנות מהומור יהודי טוב, שזכינו
שיישמר</span>** **<span dir="rtl">בזכות אלתר דרויאנוב, אלא גם ללמוד ממנו
על ההווי הלא קל של יהדות מזרח אירופה, ועוד...</span>**

**<span dir="rtl">אם הצלחנו מוטב, ואם רק צחקנו, גם זו לטובה...</span>**
