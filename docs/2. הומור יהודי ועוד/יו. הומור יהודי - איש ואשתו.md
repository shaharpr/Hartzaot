<span dir="rtl"><u>הומור יהודי 16 – איש ואשתו</u></span>

<span dir="ltr"></span>

<span dir="rtl">כיצד בוחרים כלה?</span>

<span dir="ltr"></span>

<span dir="ltr"></span> <span dir="rtl">ובנות ירושלים יוצאות וחולות
בכרמים. ומה היו אומרות, בחור, שא נא עיניך וראה, מה אתה בורר לך. אל תתן
עיניך בנוי, תן עיניך במשפחה. שקר החן והבל היפי, אשה יראת יי היא תתהלל.
ואומר, תנו לה מפרי ידיה, ויהללוה בשערים מעשיה.</span>

<span dir="ltr"></span><span dir="rtl">(משנה תענית פרק ד')</span>

<span dir="ltr"></span>

<span dir="rtl">משפחה, (כנראה כולל ייחוס אבות ועושר), או יופי, או תכונות
מוסריות דתיות, או כשרונות מעשיים? התלבטות...</span>

<span dir="rtl">בתפיסת המשנה, הבחור הוא הבוחר. אבל, נושא זה משתנה לפי
המקום והזמן. הרי כבר בספר בראשית, "נקרא לנערה ונשאל את פיה".</span>

<span dir="ltr"></span>

<span dir="rtl">הנישואין כעסק מסחרי: מוהר, כתובה, נדוניה.</span>

<span dir="rtl">המוהר הוא תשלום של משפחת החתן למשפחת הכלה "מעל לראשם של
הזוג הצעיר". כנראה, בחברות מסורתיות, הוא פיצוי למשפחת הכלה, על כך שכוח
עבודה נלקח מהם.</span>

<span dir="rtl">בתנ"ך, בפרשת דינה:</span>

<span dir="ltr"></span><span dir="rtl">:"וַיֹּאמֶר שְׁכֶם אֶל אָבִיהָ וְאֶל אַחֶיהָ \[של
דינה\]… הַרְבּוּ עָלַי מְאֹד מֹהַר וּמַתָּן וְאֶתְּנָה כַּאֲשֶׁר תֹּאמְרוּ אֵלָי וּתְנוּ לִי אֶת הַנַּעֲרָ
לְאִשָּׁה"(בראשית, לד; 11 – 12)</span><span dir="ltr"></span>

<span dir="ltr"></span>

<span dir="rtl">על פי התנ"ך המוהר גם קשור בבתולים.</span>

<span dir="ltr"></span><span dir="rtl">(טו) וְכִי יְפַתֶּה אִישׁ בְּתוּלָה אֲשֶׁר לֹא
אֹרָשָׂה וְשָׁכַב עִמָּהּ מָהֹר יִמְהָרֶנָּה לּוֹ לְאִשָּׁה:</span>

<span dir="ltr"></span><span dir="rtl">(טז) אִם מָאֵן יְמָאֵן אָבִיהָ לְתִתָּהּ לוֹ -
כֶּסֶף יִשְׁקֹל כְּמֹהַר הַבְּתוּלֹת:</span>

<span dir="ltr"></span><span dir="rtl">(שמות כ"ב)</span>

<span dir="rtl">וזה ממש מתאר בחוק את התנהגותו של שכם (כמעט).</span>

<span dir="rtl">מושג <u>המוהר</u></span><span dir="ltr"></span>
<span dir="rtl">שייך לנוהג של קניית הכלה על ידי משפחת החתן. אך קיים שריד
וזכר למנהג אצלנו, הוא הטבעת "השווה פרוטה", שבה נקנית האשה על פי
חז"ל.</span>

<span dir="ltr"></span>

<span dir="ltr"></span><span dir="rtl">(א) האשה נקנית בשלש דרכים, וקונה
את עצמה בשתי דרכים. נקנית בכסף, בשטר, ובביאה. בכסף, בית שמאי אומרים,
בדינר ובשוה דינר. ובית הלל אומרים, <u>בפרוטה ובשוה
פרוטה.</u></span><span dir="ltr"></span> <span dir="rtl">וכמה היא פרוטה,
אחד משמונה באסר האיטלקי. וקונה את עצמה בגט ובמיתת הבעל.</span>

<span dir="ltr"></span><span dir="rtl">(משנה, קידושין, פרק א)</span>

<span dir="ltr"></span><span dir="rtl">(נקנית – שייכת לבעלה. קונה עצמה –
משתחררת)</span>

<span dir="ltr"></span>

<span dir="rtl">בטקס החתונה המסורתי, נשאר רק "בשוה פרוטה". עם זאת,
התביעה של הרבנות בשליטה על גירושין של מי שנישאו בנישואים אזרחיים בחו"ל,
למשל, או בכל דרך אחרת, מתבססת על כך שאשה נקנית גם בביאה (כלומר, יחסי
מין), למרות, שכמובן, התביעה אבסורדית בימינו. (אבל אצלם הכל פורמלי...
ויחסי מין לפני נישואין לא ידועים להם). הפרדוקס הישראלי הוא, שהרבנות לא
מכירה בנישואים, אך תובעת גירושין לחומרה כדי לאפשר נישואים אחרים ולמנוע
ממזרות.</span>

<span dir="ltr"></span>

<span dir="rtl">הצעד הגדול שחז"ל עושים, הוא ביטול המוהר, והחלפתו
בכתובה.</span>

<span dir="rtl">למרות שכרגיל, חז"ל מנסים להראות נאמנות למקור התורה,
ולמשל ר' ישמעאל אומר: "אין מוהר אלא כתובה" (ירושלמי כתובות דף י"ט), הרי
ההבדל גדול מאוד.</span>

<span dir="ltr"></span>

<span dir="rtl"><u>הכתובה</u></span><span dir="ltr"></span>
<span dir="rtl">היא חוזה הבא להבטיח את זכויות האשה בזמן הנישואים, ובמקרה
של גירושים או מות הבעל. בפרט, מפורט בה הסכום שזכאית לו האשה במקרה של
גירושים.</span>

<span dir="rtl">מלבד הבטחת זכויות האשה, מטרת הכתובה היא למנוע גירושים
חפוזים ומיותרים, שהרי הבעל הוא המשלח את אשתו על ידי גט (ואם צריך לשלם
צריך לחשוב פעמיים...).</span>

<span dir="rtl">איסור גט חד צדדי, בלי הסכמת האשה, נקבע רק בימי הבינים
בחרם דרבנו גרשום (המאה ה-11).</span>

<span dir="ltr"></span>

<span dir="rtl"><u>הנדוניה</u></span><span dir="ltr"></span>
<span dir="rtl">היא מנהג, שלפיו משפחת הכלה מעניקה כסף או רכוש לזוג
הצעיר. לפעמים הנדוניה שייכת פורמלית לכלה (במקרה של גירושים או
אלמנות).</span>

<span dir="rtl">הנדוניה מטרתה לעזור לזוג הצעיר להתחיל את חיי המשפחה,
וכמובן, כמו כל כסף, היא גם הופכת את הבת המחפשת חתן, לאטרקטיבית
יותר.</span>

<span dir="rtl">אבל, כבר בתלמוד, מוצאים את "התנאים" שהם פשוט הסכם בין
המשפחות לגבי עזרה לזוג, ובהסכם זה גם משפחת החתן עשויה להשתתף.</span>

<span dir="ltr"></span>

<span dir="ltr"></span> <span dir="rtl">"דאמר רב גידל אמר רב כמה אתה
נותן לבנך כך וכך וכמה אתה נותן לבתך כך וכך עמדו וקידשו - קנו, הן הן
הדברים הנקנין באמירה."</span>

<span dir="ltr"></span><span dir="rtl">(כלומר, לא מוכרחים לכתוב, גם
אמירה מחייבת)</span>

<span dir="ltr"></span><span dir="rtl">(בבלי כתובות ק"ב)</span>

<span dir="ltr"></span>

<span dir="rtl">השאלות הקשות של נישואין ובעיקר של התרת הנישואין, מלוות
אותנו עד היום, כמובן, הן בדין האזרחי, ובוודאי בדין הדתי שכפות בכבלי
העבר.</span>

<span dir="rtl">להלן התייחסות של איש ואשה דתיים, אבל כאלה המעיזים לתבוע
חידושים:</span>

<span dir="ltr"></span>

<span dir="ltr"></span><span dir="rtl">“רק אז, כשהוויכוח נסוב על השאלה
אם להישאר בדרך המוכרת או לחפש דרכים אחרות, יש מקום לשאול מה אלוהים רוצה.
<u>ואני אישית לא מאמין שהקדושה שאלוהים מנחה אותנו אליה, מכוונת לזוגיות
שיש בה מלכודת ואלימות.</u></span><span dir="ltr"></span>
<span dir="rtl">זו שליטה שלא מתיישבת עם תפיסות של קדושה ועם צורת חיים
נורמלית - דברים שצריך לחתור אליהם. הרצון או השאיפה לצדק, או למה שרצוי
בפני האל, הוא לא תחליף להתמודדות עם המישורים הפורמלי, הטקסטואלי והמשפטי
של ההלכה. <u>יש למצוא את הדרכים התקפות מבחינה הלכתית ולאמץ אותן. צריך
לבחון את החלופות, וכאן השיקול הדתי הוא רלוונטי
בהחלט</u></span><span dir="ltr">”.</span>

<span dir="ltr"></span><span dir="rtl">(פרופ' נעם זהר, מתוך
"הארץ")</span>

<span dir="ltr"></span>

<span dir="rtl">הפרופסור זהר, קצת זהיר מדי.... ומנסה לדלג מהשקפה של צדק
מודרני לנאמנות להלכה. מלכה פוטריובסקי נועזת יותר...</span>

<span dir="ltr"></span>

<span dir="ltr"></span><span dir="rtl">“יש דברים, כמו הלכות נידה, שקשה
מאוד לקיים היום. אבל אני אומרת - ‘ככה הקדוש ברוך הוא ציווה, ואני החלטתי
שאני מקבלת את הציוויים האלה עלי’ - אז ככה זה. זה באמת תשובה ברמה
הראשונית. <u>אבל מעבר לזה, כחלק מתפיסתי הדתית, אני לא מאמינה שהקדוש ברוך
הוא מוכן למצב שקיים היום, שאת תהיי אומללה כי
התחתנת</u></span><span dir="ltr"></span><span dir="rtl">. התורה מחייבת
אותנו ברגישות לזולת, באיסורים חמורים לגרום לו צער, אז מבחינת התורה
ומערכת המצוות אני לא יכולה לאפשר אי שוויון לנשים שפוגעים בהן. יש כל מיני
נקודות אי שוויון בתורה. אבל במקביל אליהן יש לנו ארגז כלי עבודה של פוסק
ההלכה. <u>והארגז הזה לא רק מאפשר, אלא מחייב את פוסקי ההלכה להתאים את
ההלכה למציאות.</u></span><span dir="ltr"></span> <span dir="rtl">התורה
אמרה שאני יכולה לתקן תקנה. אפשר להגיד, ‘מה, השתגעת? את אומרת שצריך לתקן
את התורה?’ הקב”ה אמר, לא אני. הוא אמר, ‘ככל אשר יורוך’. את התורה צריך
להתאים למציאות. זה תפקידם של חכמי הדור.</span>

<span dir="ltr"></span><span dir="rtl">(מלכה פוטריובסקי, שם)</span>

<span dir="rtl">כלומר, לדעתה, הערכים האנושיים של התורה,
<u>מחייבים</u></span><span dir="ltr"></span> <span dir="rtl">את הרבנים
לפסוק הלכה המתאימה לערכי הדור.</span>

<span dir="ltr"></span>

<span dir="rtl">וכיצד מתמודד הפולקלור עם הווי השידוכים של המאות האחרונות
בחיי יהדות מזרח אירופה?</span><span dir="ltr"></span>

<span dir="ltr"></span>

<span dir="rtl">ייחוס או ממון</span>

<span dir="ltr">1454</span>

<span dir="rtl">אגדה של שדכנים.</span>

<span dir="rtl">האריה שלח את השועל למצוא חתן לבתו. הלך השועל אל הדוב ולא
מצא, הלך אל הזאב ולא מצא. עמד באמצע הדרך ודאג:</span>

<span dir="rtl">כיצד יפייס את דעתו של האריה?</span>

<span dir="rtl">עבר עליו כלב וראה, שפניו מעוננות, ואמר לו:</span>

<span dir="rtl">על מה אתה דואג?</span>

<span dir="rtl">סיפר לו השועל מה שאירע לו. אמר לו הכלב:</span>

<span dir="rtl">למה לא באת אלי? לי יש בן יפה, שהגיע לפרקו.</span>

<span dir="rtl">כּישכּש השועל בזנבוֹ והשיב:</span>

<span dir="rtl">אבי-הכלה הוא מורנו רבי אריה, והלכתי לשדך לו בן של רבי
דוב, של רבי זאב. שמא רבי כּלב אתה?</span>

<span dir="rtl">כּישׁכּשׁ הכלב בזנבוֹ והחזיר לו:</span>

<span dir="rtl">אתה הוא, שאומרים עליך פיקח שבחיות? לא פיקח אתה, אלא טיפש
אתה. לשעבר היה הרבי החשוב, עכשיו – האדון הוא החשוב, ואדון יכול להיות גם
כלב...</span>

<span dir="ltr"></span>

<span dir="rtl">כלומר, שינוי הזמנים הביא את העדפת העושר על ייחוס אבות,
ואם יש לאבי החתן כסף הוא יכול להיות גם כלב... (לפחות אבי החתן)</span>

<span dir="ltr"></span>

<span dir="rtl">ייחוס </span>

<span dir="ltr">1461</span>

<span dir="rtl">יחסן עני היה מפסיל בחתנים שהציעו לו בשביל בתו. אמר לו
שדכן אחד:</span>

<span dir="rtl">חייך, שאיני יודע על מה אתה סומך. בתך – בינינו לבין עצמנו
– לא רכה בשנים ולא גדולה לא ביופי ולא בממון, ואתה מבקש לך גדולות!</span>

<span dir="rtl">נעלב היחסן והחזיר:</span>

<span dir="rtl">אבל בנם של קדושים אני, מבני-בניו של המהר"ל מפראג
אני.</span>

<span dir="rtl">אמר לו השדכן:</span>

<span dir="rtl">אם-כן אשדך לבתך בחור, שלכמותו לא זכה גם המהר"ל
עצמו.</span>

<span dir="rtl">תמה היחסן:</span>

<span dir="rtl">אדם גדול כזה ישנו בדורנו?!</span>

<span dir="rtl">החזיר לו השדכן:</span>

<span dir="rtl">אדם גדול לאו דווקא, אלא שהגולם של המהר"ל היה קיים רק יום
אחד, ואילו אותו בחור כבר חי וקיים, ברוך-השם קרוב לשלושים שנה...</span>

<span dir="ltr"></span><span dir="rtl">(לפי האגדה, המהר"ל בנה גולם
והכניס בו רוח חיים על ידי השם המפורש, ונאלץ לעצרו ולפרקו אחרי שהסב
נזקים)</span>

<span dir="ltr"> </span>

<span dir="ltr">1462</span>

<span dir="rtl">ברח, דודי, אם על עצמותיך אתה חס! – גער חייט שנתעשר
בשדכן, שבא אליו לשדך לבתו את בנו של סנדלר שנתעשר.</span>

<span dir="rtl">למחר חזר ובא השדכן ושידוך אחר בפיו:</span>

<span dir="rtl">בנו-יחידו של הרב.</span>

<span dir="rtl">קיבלו החייט בסבר פנים יפות ואמר לו:</span>

<span dir="rtl">עכשיו דברים של טעם דבריך... ואת פי הרב שאלת? אמר
השדכן:</span>

<span dir="rtl">מובן, ששאלתי. מביתו אני בא.</span>

<span dir="rtl">נהנה החייט, וליתר ביטחון שאל:</span>

<span dir="rtl">מה תשובה השיב הרב?</span>

<span dir="rtl">החזיר לו השדכן:</span>

<span dir="rtl">אותה תשובה ממש, שאתה השיבות לי אתמול...</span>

<span dir="ltr"></span>

<span dir="rtl">כסף אהוב...</span>

<span dir="ltr">1466</span>

<span dir="rtl">שדכן נכנס אצל בחור לשדכוֹ. החמיצוּ פניו של הבחור ואמר
לו:</span>

<span dir="rtl">למה שוב באת אלי? מאה פעמים ואחת כבר אמרתי לך, שלא מפי
שדכן אשא אשה. לאהוב אני רוצה.</span>

<span dir="rtl">החזיר לו השדכן:</span>

<span dir="rtl">ומשום-כך באתי אליך. הסכת ושמע: חמישה אלפים בעין. האב בן
שבעים וממון קורח לו, והיא בת יחידה, לא אח ולא אחות. יש גם דוֹד עשיר זקן,
חשוך-בנים, וגם הוא יורש אין לו אלא היא... היכי תמצי, שלא תאהוב בחורה
נפלאה כזו?...</span>

<span dir="ltr"></span>

<span dir="ltr"> </span>

<span dir="ltr">1496</span>

<span dir="rtl">שני בחורים טיילוּ בגן-העיר. אמר אחד לשני:</span>

<span dir="rtl">רואה אתה ריבה אדמונית זו, הבאה לקראתנו? יחידה היא בעולם:
אין לה לא אב ולא אם, לא אח ולא אחות, לא דוֹד ולא דוֹדה.</span>

<span dir="rtl">שאל השני:</span>

<span dir="rtl">וממון יש לה?</span>

<span dir="rtl">השיב הראשון:</span>

<span dir="rtl">עשרת אלפים במזומנים הניח לה אביה, חוץ מתכשיטים ואבנים
טובות. ברם, הסתכל בה ותראה, שעיניה עגלים ואפּהּ כמגדל-דוד...</span>

<span dir="rtl">הפסיקו חברו:</span>

<span dir="rtl">שוטה אתה, ידידי. אם אמרו: "אל תסתכל בקנקן, אלא במה שיש
בו"– בבחורה ממשפחה חשובה כזו אמרו...</span>

<span dir="ltr"> </span>

<span dir="ltr">1497</span>

<span dir="rtl">אמר השדכן לבחור:</span>

<span dir="rtl">לפלוני העשיר שתי בנות: בת אחת יפת-תואר ונדונייתה עשרת
אלפים, ובת אחת חטוטרת נתן לה אלהים ונדונייתה עשרים אלף.</span>

<span dir="rtl">אמר הבחור:</span>

<span dir="rtl">שמא אתה יודע עשיר, ששתי חטוטרות נתן אלהים
לבתו?...</span>

<span dir="ltr"></span>

<span dir="rtl">מתי רואים את הכלה </span>

<span dir="ltr">1470</span>

<span dir="rtl">לפנים בישראל לא ראו חתן וכלה זה את זו עד שעת קידושין,
וּלקיים מה שגזרו חכמים: "אסור לאדם לקדש את האשה עד שיראנה", היה החתן רואה
את הכלה רגע אחד קודם חופה. ומעשה בחתן, שהסתכל בכלה קודם חופה ונרתע
לאחוריו וצעק:</span>

<span dir="rtl">אוי, אבא! חוטם אין לה...</span>

<span dir="rtl">נבהל אבי-הכלה ונתבלבל אבי-החתן. מיד קפץ השדכן ונתן עין
זעומה בחתן וגער בו:</span>

<span dir="rtl">בחור שוטה! היכן כתוב בתורה שאשה חייבת בחוטם?...</span>

<span dir="ltr"></span>

<span dir="rtl">שיווק </span>

<span dir="ltr">1475</span>

<span dir="rtl">שדכן בּיקש ללמד את בנו אומנותו ואמר לו:</span>

<span dir="rtl">בוא, בני, ונלך לפלוני בן-פלוני לשדך כלה לבנו; אני אשׁדך,
ואתה תסייעני.</span>

<span dir="rtl">אמר לו הבן:</span>

<span dir="rtl">אבא, למדני תחילה, כיצד לסייע אותך.</span>

<span dir="rtl">החזיר לו האב:</span>

<span dir="rtl">אני אשׁבּח, ואתה תפליג.</span>

<span dir="rtl">באו שניהם לשם והתחיל השדכן משבח את אבי-הבתולה:</span>

<span dir="rtl">יחסן הוא...</span>

<span dir="rtl">מיד מילא אחריו הבן והפליג:</span>

<span dir="rtl">מה פירוש יחסן? מר בר רב אשי!</span>
<span dir="ltr"></span><span dir="rtl">\[אמורא בבלי, נפטר 467, מעורכי
התלמוד\]</span>

<span dir="rtl">וגם עשׁיר, – הוסיף השדכן לשבח את אבי-הבתולה.</span>

<span dir="rtl">נענה אחריו הבן והפליג:</span>

<span dir="rtl">מה פּירושׁ עשיר? אדיר שבאדירים!</span>

<span dir="rtl">והבתולה גופה, – אמר השדכן, – יפת-תואר...</span>

<span dir="rtl">נתלהב הבן והפליג:</span>

<span dir="rtl">מה פירוש יפת-תואר? בת מלכה!</span>

<span dir="rtl">ומלומדת, – סיים השדכן שׁבחיה של המשודכת.</span>

<span dir="rtl">הוסיף הבן והפליג:</span>

<span dir="rtl">מה פירוש מלומדת? בּרוּריה!</span>
<span dir="ltr"></span><span dir="rtl">\[תלמידת חכמים, מהבודדות בספרות
חז"ל, אשתו של רבי מאיר\]</span>

<span dir="rtl">פיקפק אבי הבחור ושאל:</span>

<span dir="rtl">בתולה שׁכוּלהּ מעלות וחיסרון אין בה?</span>

<span dir="rtl">גימגם השדכן והחזיר:</span>

<span dir="rtl">באמת יש גם לה קצת חיסרון... חטוטרת...</span>

<span dir="rtl">קפץ הבן והפליג:</span>

<span dir="rtl">מה פירוש חטוטרת? הֹר ההר!...</span>

<span dir="ltr"></span>

<span dir="rtl">הדורש יותר מדי</span>

<span dir="ltr">1480</span>

<span dir="rtl">בחור היה מפסיל בּכלוֹת: זו פגה וזו צמלה, זו נדוניתה קלה
וזו יחוּסהּ מפוקפק. פעם אחת בא אצלו שדכן לשדך לו בחורה, שהכל בה: יופי,
בוֹשׁל במידה נכונה, עושר, יחוּס-משפחה.</span>

<span dir="rtl">נהנה הבחור ואמר לשדכן:</span>

<span dir="rtl">לא לחינם אומרים הבריות: יגעת – ומצאת... עכשיו אני מסכים,
ואין אתה חסר אלא שתסכים גם היא.</span>

<span dir="rtl">אמר לו השדכן:</span>

<span dir="rtl">עדיין אין השעה מוכשרת לכך.</span>

<span dir="rtl">תמה הבחור:</span>

<span dir="rtl">מאי משמע?</span>

<span dir="rtl">החזיר השדכן:</span>

<span dir="rtl">חייב אני לגלות לך סוד כמוס. אותה בחורה היא גם פגומה
במקצת: פעם בשנה היא משׁתטה לשעה אחת...</span>

<span dir="rtl">אה, – הפסיקו הבחור, – שעה אחת בשנה אינה ולא כלום.</span>

<span dir="rtl">נענה השדכן ואמר:</span>

<span dir="rtl">אף אני דעתי כך... ולאותה שעה אני מחכה –
לכשתשטה...</span>

<span dir="ltr">1481</span>

<span dir="rtl">כמה כלות הציע שדכן לבחור, והוא הפסיל בכולן. אמר לו
השדכן:</span>

<span dir="rtl">שמא תבאר לי, סוף-סוף, מה אתה מבקש בבחורה?</span>

<span dir="rtl">השיב לו הבחור:</span>

<span dir="rtl">אני מסתפק במועט: נעוּרים, יופי, טוּב לב, השכלה, עושר
וייחוּס-משפחה. לא יותר...</span>

<span dir="rtl">נענה השדכן ואמר לו:</span>

<span dir="rtl">אם כך, נודרני, שמכאן ולהבא לא יהיה לי עסק בך. לי מספיק
מועט זה לשישה שידוכים</span>

<span dir="ltr"></span>

<span dir="ltr"></span><span dir="rtl"> על המקח</span>

<span dir="ltr">1492</span>

<span dir="rtl">במושב שלושה: אב, אם ושדכן. שאל השדכן את האב ואמר:</span>

<span dir="rtl">זהו דיבורך האחרון? אלפּיים ולא יותר?</span>

<span dir="rtl">השיב האב:</span>

<span dir="rtl">אף לא פרוטה אחת יותר. סוחר אני ובדיבורי אני עומד.</span>

<span dir="rtl">קם שדכן ממקומו ואמר:</span>

<span dir="rtl">אם-כן, הכל בטל ומבוטל. פחות משלושה אלפים לא יקח. אף הוא
סוחר ועומד בדיבורו.</span>

<span dir="rtl">נענתה האם ואמרה לבעלה:</span>

<span dir="rtl">אם בקולי תשמע, אל תתעקש. השׁליכה לו לכּלב עוד חמש מאות –
ויחנק...</span>

<span dir="ltr"></span>

<span dir="rtl">בעסקים מרמים </span>

<span dir="ltr">1501</span>

<span dir="rtl">ההוא שׁקבל לפני חברו:</span>

<span dir="rtl">כמה יגיעות יגעתי עד שמצאתי חתן הגון לבתי, ועכשיו שמצאתי
כאילו לא מצאתי: הגיע זמן-החתונה והחתן מסרב.</span>

<span dir="rtl">שאל חברו:</span>

<span dir="rtl">מה טעם הוא מסרב?</span>

<span dir="rtl">השיב הראשון:</span>

<span dir="rtl">פסקתי לו נדוניה אלף, ויש בידי רק חצי.</span>

<span dir="rtl">תמה הלה:</span>

<span dir="rtl">כיצד יהודי פיקח כמותך אינו יודע לרמוֹת בחור-אפרוח לגבי
חצי-נדן?</span>

<span dir="rtl">החזיר הראשון:</span>

<span dir="rtl">שיננא! אותו החצי המרומה הוא שיש בידי...</span>

<span dir="ltr"></span>

<span dir="ltr"></span><span dir="rtl"> למדנות</span>

<span dir="ltr">1507</span>

<span dir="rtl">לרבי אריה-ליב שפירא</span>
<span dir="ltr">**\[1787-1853**</span><span dir="rtl">\], רבה של קובנה,
בא שדכן לשדך לו בשביל בתו את בנו של עשיר מפורסם. אמר לו רבי אריה
ליב:</span>

<span dir="rtl">יודע אני באב, שעם-הארץ הוא, וחוששני, שמא גם בנו כמותו.
שוב ובוא לאחר שבוע, ובינתיים אחקור ואדרוש, מה טיבו של הבחור. לאחר שבוע
חזר ובא השדכן. אמר לו רבי אריה ליב:</span>

<span dir="rtl">לחינם טרחת ובאת. חוששני לצוואתוֹ של רבי יהודה חסיד, שלא
יהא שמו של החתן כשמו של החותן...</span>

<span dir="rtl">אמר לו השדכן:</span>

<span dir="rtl">רבי, טועה אתה: לא אריה שמו של הבחור.</span>

<span dir="rtl">החזיר לו רבי אריה-ליב:</span>

<span dir="rtl">איני טועה. גמרא מפורשת היא: "המשיא בתו לעם-הארץ, כאילו
כופתה ונותנה לפני ארי"..</span>

<span dir="ltr"></span>

<span dir="rtl">הפלפול הוא דרך פסוק מבבלי פסחים מ"ט, ור' אריה רומז
למסקנתו, שהחתן המיועד עם הארץ, על ידי איסור, כביכול ששם החתן יהיה כשם
החותן, אריה.</span>

<span dir="rtl">האיסור נובע מ"צוואת ר' יהודה חסיד":</span>

<span dir="ltr"></span><span dir="rtl">"לא ישא אדם אשה ששמה כשם אמו. או
שמו כשם</span>

<span dir="rtl">חמיו. ואם נשאה ישנה שם האחד אולי יש תקוה."</span>

<span dir="rtl">ר' יהודה חסיד, חי בסוף המאה ה 12 וראשית המאה ה 13 (סביב
1200 לספירה), בגרמניה. ממייסדי "חוג חסידי אשכנז". מחמיר בדרישותיו
מתלמידיו. כתביו אינם ידועים בוודאות, מפני שלא חתם שמו עליהם.</span>

<span dir="ltr"></span><span dir="rtl">"צוואת ר' יהודה חסיד" מכילה
הוראות מיסטיות, הנראות היום כאמונות תפלות, וחכמים מאוחרים התלבטו איך לא
להתייחס אליה... ומתייחסים אליה חסידים שוטים גם היום.</span>

<span dir="rtl">למשל:</span>

<span dir="ltr"></span><span dir="rtl">"לא יסתום אדם חלון או פתח לגמרי.
שלא יזיקו</span>

<span dir="rtl">השדים. כי דרכן לצאת בו אלא ינקוב נקב קטן בו."</span>

<span dir="ltr"></span>

<span dir="rtl">למי שמתעניין :</span>

<span dir="ltr">*https://asif.co.il/download/2%20(18).pdf*</span>

<span dir="ltr"></span>

<span dir="rtl">סדרי עדיפויות </span>

<span dir="ltr">1514</span>

<span dir="rtl">רבי, – גילה חסיד נגעי-לבבו לפני צדיקו, – עיניהן של
הבריות סמויות: אומדים אותי באלפים, ואילו אני ולבי יודעים, שכּלה השמן מן
הפך... ובתי הגיעה לפירקה ולהשיאה אין בידי... עכשיו הקרה ה' לפני בחור
בר-אוּריין וּבר-אבהן וגם בר-ממון, ואת בתי הוא מבקש לישא כמו שהיא, בלי מוהר
ומתן... מה דעתך, רבי?</span>

<span dir="rtl">תמה הצדיק:</span>

<span dir="rtl">למה זה תשאל? תן לו את בתך בשעה טובה ומוצלחת.</span>

<span dir="rtl">גימגם החסיד:</span>

<span dir="rtl">אבל, רבי, חוששני לאותו בחור, שיש לו קצת חיסרון.</span>

<span dir="rtl">דהיינוּ? – שאל הצדיק.</span>

<span dir="rtl">חוששני, רבי, – השיב החסיד, – שהוא קצת אפיקורס.</span>

<span dir="rtl">מיד החמירו פניו של הצדיק והוא אמר:</span>

<span dir="rtl">ישמרך ה' משידוך כזה! מוטב, שתתן את בתך לסנדלר, לחייט,
משתכבוש אותה לפני אפיקורס. "כל באיה לא ישובון – זוהי מינוּת".</span>

<span dir="rtl">אבל, רבי, – חזר וגימגם החסיד, – חוששני לבתי, שגם היא יש
לה קצת חיסרון.</span>

<span dir="rtl">דהיינו? – שאל הצדיק.</span>

<span dir="rtl">חוששני, רבי, – השיב החסיד, – שהיא קצת מעוברת...</span>

<span dir="ltr"></span>

<span dir="ltr"></span>

<span dir="rtl">העיקר לפסול – חידוד עם מוסר השכל גם בתחומים
אחרים...</span>

<span dir="ltr">1520</span>

<span dir="rtl">הבחור והבתולה כבר טיילו אחת ושתיים, המחותנים מצד זה ומצד
זה כבר השתוו בדבר "הנתינות", המחותנות כבר נשקו זו לזו, – הכל מוכן ומתוקן
ל"תנאים", ופתאום נכנסה רוח-שטות בבחור: הוא חושש למום שבצינעה.</span>

<span dir="rtl">גערו בו אביו ואמו, נזפו בו השדכנים משני הצדדים והוא
בשלו: חוששני...</span>

<span dir="rtl">אחרי השתדלות מרובה של השדכנים ופיוסים גדולים מצד אביו
ואמו של הבחור התרצו אביה ואמה של הבתולה להמציא לו לאותו עקשן את האפשרות
לראות את בתם "כמות שהיא"...</span>

<span dir="rtl">סוף-סוף, – פייסו האב והאם זה את זו. – הלא עתיד הוא להיות
בעלה...</span>

<span dir="rtl">והדבר עלה יפה: הבתולה רחצה כדרכה, ולא ידעה כלום.</span>

<span dir="rtl">וכשחזר הבחור, פסק ואמר:</span>

<span dir="rtl">אי-אפשר!...</span>

<span dir="rtl">נבהלו השדכנים, נבהלו אביו ואמו ואמרו לו:</span>

<span dir="rtl">מה מום מצאת?</span>

<span dir="rtl">החזיר הבחור:</span>

<span dir="rtl">חוטמה אינו נראה לי...</span>

<span dir="ltr"></span>

<span dir="rtl">למעשה, סיטואציה נפוצה, שאפשר להגדירה "איך הורגים
פרוייקט". חקירה, ועוד חקירה, ואחר כך פוסקים לפי מה שניתן היה לראות
מראש.</span>

<span dir="ltr"></span>

<span dir="rtl">הדשא של השכן</span>

<span dir="ltr"> </span>

<span dir="ltr">1521</span>

<span dir="rtl">כל השדכנים כרוכים אחרי הרופא הצעיר, שיצאו לו מוניטין של
רופא מומחה, והוא תשובה אחת בפיו לכולם:</span>

<span dir="rtl">לישא בתולה אני חושש: שמא תמצא אשה רעה; לישא גרושה איני
רוצה: כבר נמצאה אשה רעה; לישא אלמנה אני מתיירא: שמא קטלנית היא. רצונכם,
שאשא אשה? רצונכם רצוני. אבל תנאי אחד אני מתנה: לא בתולה, לא גרושה ולא
אלמנה, אלא אשת-איש: כיוון שהיא יפה לבעלה, חזקה שתהא יפה גם לי...</span>

<span dir="ltr"></span>

<span dir="rtl">ולבסוף, אגדה תלמודית.</span>

<span dir="rtl">הנושא מצחיק, או לא כל כך.</span>

<span dir="rtl">כבר לדעת האגדה התלמודית, אין דבר קשה מלזווג
זיווגים.</span>

<span dir="ltr"></span>

<span dir="rtl">מטרונה אחת שאלה את רבי יוסי בר חלפתא לכמה ימים ברא הקב"ה
את עולמו? אמר לה לששה ימים, שנאמר (שמות כ) כי ששת ימים עשה ה'. אמרה לו
ומן אותו שעה מה עושה בכל יום? אמר לה מזווג זיווגים ומעשיר לזה ומוריש
לזה. אמרה לו ואף אני יכולה לעשות כן, כמה עבדים ושפחות יש לי אני מזווגן
בלילה זו. מה שהוא עושה מן אותה שעה עד היום אני אעשה בשעה קלה. אמר לה אם
קלה היא בעיניך קשה היא לפניו כקריעת ים סוף, דכתיב "אלהים מושיב יחידים
ביתה" וגו' (תהלים סח). הניחה רבי יוסי והלך לו. הלכה לה. מה עשתה נטלה אלף
עבדים ואלף שפחות והעמידתן שורות שורות ואמרה ישא פלוני לפלונית ופלונית
תשא פלוני. זיווגה אותן בלילה אחת. בצפרא אתו לגבה, דין עיניה שמיטי, דין
רישיה פציעי, דין רגליה תבירא, דין אמר לית אנא בעי להדא, והדא אמרה לית
אנא בעי לדין. שלחה והביאה את רבי יוסי אמרה ליה מעידה אני שאלהיכם אמת
ותורתו אמת שכל מה שאמרת יפה אמרת.</span>

<span dir="ltr"></span><span dir="rtl">(מדרש תנחומא, פרשת כי תשא, פרק
ה')</span>
