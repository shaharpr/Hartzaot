<span dir="rtl"><u>פרשת "כי תבוא" – מזבח על הר עיבל</u></span>

<u><span dir="rtl">ספר דברים פרק כז</span></u>

<span dir="rtl">(א) וַיְצַו משֶׁה וְזִקְנֵי יִשְׂרָאֵל אֶת הָעָם לֵאמֹר שָׁמֹר אֶת כָּל הַמִּצְוָה אֲשֶׁר
אָנֹכִי מְצַוֶּה אֶתְכֶם הַיּוֹם</span>:

<span dir="rtl">(ב) וְהָיָה בַּיּוֹם אֲשֶׁר תַּעַבְרוּ אֶת הַיַּרְדֵּן אֶל הָאָרֶץ אֲשֶׁר יְהֹוָה אֱלֹהֶיךָ
נֹתֵן לָךְ וַהֲקֵמֹתָ לְךָ אֲבָנִים גְּדֹלוֹת וְשַׂדְתָּ אֹתָם בַּשִּׂיד</span>:

<span dir="rtl">(ג) וְכָתַבְתָּ עֲלֵיהֶן אֶת כָּל דִּבְרֵי הַתּוֹרָה הַזֹּאת בְּעָבְרֶךָ לְמַעַן אֲשֶׁר תָּבֹא
אֶל הָאָרֶץ אֲשֶׁר יְהֹוָה אֱלֹהֶיךָ נֹתֵן לְךָ אֶרֶץ זָבַת חָלָב וּדְבַשׁ כַּאֲשֶׁר דִּבֶּר יְהֹוָה אֱלֹהֵי אֲבֹתֶיךָ
לָךְ</span>:

<span dir="rtl">(ד) וְהָיָה בְּעָבְרְכֶם אֶת הַיַּרְדֵּן תָּקִימוּ אֶת הָאֲבָנִים הָאֵלֶּה אֲשֶׁר אָנֹכִי
מְצַוֶּה אֶתְכֶם הַיּוֹם בְּהַר עֵיבָל וְשַׂדְתָּ אוֹתָם בַּשִּׂיד</span>:

<span dir="rtl">(ה) **וּבָנִיתָ שָּׁם מִזְבֵּחַ לַיהֹוָה אֱלֹהֶיךָ מִזְבַּח אֲבָנִים לֹא תָנִיף עֲלֵיהֶם
בַּרְזֶל**</span>**:**

<span dir="rtl">(ו) אֲבָנִים שְׁלֵמוֹת תִּבְנֶה אֶת מִזְבַּח יְהֹוָה אֱלֹהֶיךָ וְהַעֲלִיתָ עָלָיו עוֹלֹת
לַיהֹוָה אֱלֹהֶיךָ</span>:

<span dir="rtl">(ז) וְזָבַחְתָּ שְׁלָמִים וְאָכַלְתָּ שָּׁם וְשָׂמַחְתָּ לִפְנֵי יְהֹוָה אֱלֹהֶיךָ</span>:

<span dir="rtl">(ח) וְכָתַבְתָּ עַל הָאֲבָנִים אֶת כָּל דִּבְרֵי הַתּוֹרָה הַזֹּאת בַּאֵר
הֵיטֵב:</span>

<span dir="rtl">.......</span>

<span dir="rtl">(יא) וַיְצַו משֶׁה אֶת הָעָם בַּיּוֹם הַהוּא לֵאמֹר</span>:

<span dir="rtl">(יב) אֵלֶּה יַעַמְדוּ לְבָרֵךְ אֶת הָעָם עַל הַר גְּרִזִּים בְּעָבְרְכֶם אֶת הַיַּרְדֵּן
שִׁמְעוֹן וְלֵוִי וִיהוּדָה וְיִשָּׂשׂכָר וְיוֹסֵף וּבִנְיָמִן</span>:

<span dir="rtl">(יג) וְאֵלֶּה יַעַמְדוּ עַל הַקְּלָלָה בְּהַר עֵיבָל רְאוּבֵן גָּד וְאָשֵׁר וּזְבוּלֻן
דָּן וְנַפְתָּלִי</span>:

<span dir="rtl">(יד) וְעָנוּ הַלְוִיִּם וְאָמְרוּ אֶל כָּל אִישׁ יִשְׂרָאֵל קוֹל רָם</span>:

<span dir="rtl">(טו) אָרוּר הָאִישׁ אֲשֶׁר יַעֲשֶׂה פֶסֶל וּמַסֵּכָה תּוֹעֲבַת יְהֹוָה מַעֲשֵׂה יְדֵי
חָרָשׁ וְשָׂם בַּסָּתֶר וְעָנוּ כָל הָעָם וְאָמְרוּ אָמֵן</span>:

<span dir="rtl">(טז) אָרוּר מַקְלֶה אָבִיו וְאִמּוֹ וְאָמַר כָּל הָעָם אָמֵן</span>:

<span dir="rtl">(יז) אָרוּר מַסִּיג גְּבוּל רֵעֵהוּ וְאָמַר כָּל הָעָם אָמֵן</span>:

<span dir="rtl">(יח) אָרוּר מַשְׁגֶּה עִוֵּר בַּדָּרֶךְ וְאָמַר כָּל הָעָם אָמֵן</span>:

<span dir="rtl">(יט) אָרוּר מַטֶּה מִשְׁפַּט גֵּר יָתוֹם וְאַלְמָנָה וְאָמַר כָּל הָעָם
אָמֵן</span>:

<span dir="rtl">(כ) אָרוּר שֹׁכֵב עִם אֵשֶׁת אָבִיו כִּי גִלָּה כְּנַף אָבִיו וְאָמַר כָּל הָעָם
אָמֵן</span>:

<span dir="rtl">(כא) אָרוּר שֹׁכֵב עִם כָּל בְּהֵמָה וְאָמַר כָּל הָעָם אָמֵן</span>:

<span dir="rtl">(כב) אָרוּר שֹׁכֵב עִם אֲחֹתוֹ בַּת אָבִיו אוֹ בַת אִמּוֹ וְאָמַר כָּל הָעָם
אָמֵן</span>:

<span dir="rtl">(כג) אָרוּר שֹׁכֵב עִם חֹתַנְתּוֹ וְאָמַר כָּל הָעָם אָמֵן</span>:

<span dir="rtl">(כד) אָרוּר מַכֵּה רֵעֵהוּ בַּסָּתֶר וְאָמַר כָּל הָעָם אָמֵן</span>:

<span dir="rtl">(כה) אָרוּר לֹקֵחַ שֹׁחַד לְהַכּוֹת נֶפֶשׁ דָּם נָקִי וְאָמַר כָּל הָעָם
אָמֵן</span>:

<span dir="rtl">(כו) אָרוּר אֲשֶׁר לֹא יָקִים אֶת דִּבְרֵי הַתּוֹרָה הַזֹּאת לַעֲשׂוֹת אוֹתָם וְאָמַר
כָּל הָעָם אָמֵן:</span>

<span dir="rtl">וכל הקטע הארוך הזה, שונה לחלוטין ברוחו, מהתחלת הפרק
הקודם:</span>

<u><span dir="rtl">ספר דברים פרק כו</span></u>

<span dir="rtl">(א) וְהָיָה כִּי תָבוֹא אֶל הָאָרֶץ אֲשֶׁר יְהֹוָה אֱלֹהֶיךָ נֹתֵן לְךָ נַחֲלָה
וִירִשְׁתָּהּ וְיָשַׁבְתָּ בָּהּ</span>:

<span dir="rtl">(ב) וְלָקַחְתָּ מֵרֵאשִׁית כָּל פְּרִי הָאֲדָמָה אֲשֶׁר תָּבִיא מֵאַרְצְךָ אֲשֶׁר יְהֹוָה
אֱלֹהֶיךָ נֹתֵן לָךְ וְשַׂמְתָּ בַטֶּנֶא וְהָלַכְתָּ אֶל **הַמָּקוֹם אֲשֶׁר יִבְחַר יְהֹוָה אֱלֹהֶיךָ לְשַׁכֵּן שְׁמוֹ
שָׁם**</span>:

<span dir="rtl">(ג) וּבָאתָ אֶל הַכֹּהֵן אֲשֶׁר יִהְיֶה בַּיָּמִים הָהֵם וְאָמַרְתָּ אֵלָיו הִגַּדְתִּי
הַיּוֹם לַיהֹוָה אֱלֹהֶיךָ כִּי בָאתִי אֶל הָאָרֶץ אֲשֶׁר נִשְׁבַּע יְהֹוָה לַאֲבֹתֵינוּ לָתֶת לָנוּ:</span>

<span dir="rtl">גם שתים עשרה "הדברות" המופיעות כאן, שונות (חוץ מאשר
שתיים) מעשרת הדברות בפרק ה' ובספר שמות. יש כאן סיפור אחר.</span>

<span dir="rtl">אבל ספר יהושע "מאשר" את הסיפור:</span>

<u><span dir="rtl">ספר יהושע פרק ח</span></u>

<span dir="rtl">(ל) אָז יִבְנֶה יְהוֹשֻׁעַ מִזְבֵּחַ לַיהוָה אֱלֹהֵי יִשְׂרָאֵל בְּהַר עֵיבָל</span>:

<span dir="rtl">(לא) **כַּאֲשֶׁר צִוָּה משֶׁה עֶבֶד יְהוָה אֶת בְּנֵי יִשְׂרָאֵל כַּכָּתוּב בְּסֵפֶר
תּוֹרַת משֶׁה** מִזְבַּח אֲבָנִים שְׁלֵמוֹת אֲשֶׁר לֹא הֵנִיף עֲלֵיהֶן בַּרְזֶל וַיַּעֲלוּ עָלָיו עֹלוֹת לַיהוָה
וַיִּזְבְּחוּ שְׁלָמִים</span>:

<span dir="rtl">(לב) וַיִּכְתָּב שָׁם עַל הָאֲבָנִים אֵת מִשְׁנֵה תּוֹרַת משֶׁה אֲשֶׁר כָּתַב לִפְנֵי
בְּנֵי יִשְׂרָאֵל</span>:

<span dir="rtl">(לג) וְכָל יִשְׂרָאֵל וּזְקֵנָיו וְשֹׁטְרִים וְשֹׁפְטָיו עֹמְדִים מִזֶּה וּמִזֶּה לָאָרוֹן
נֶגֶד הַכֹּהֲנִים הַלְוִיִּם נֹשְׂאֵי אֲרוֹן בְּרִית יְהוָה כַּגֵּר כָּאֶזְרָח חֶצְיוֹ אֶל מוּל הַר גְּרִזִים
וְהַחֶצְיוֹ אֶל מוּל הַר עֵיבָל כַּאֲשֶׁר צִוָּה משֶׁה עֶבֶד יְהוָה לְבָרֵךְ אֶת הָעָם יִשְׂרָאֵל
בָּרִאשֹׁנָה</span>:

<span dir="rtl">(לד) וְאַחֲרֵי כֵן קָרָא אֶת כָּל דִּבְרֵי הַתּוֹרָה הַבְּרָכָה וְהַקְּלָלָה כְּכָל
הַכָּתוּב בְּסֵפֶר הַתּוֹרָה:</span>

<span dir="rtl">  
אבל... אנחנו שואלים, מה לנו ולהר עיבל?</span>

<span dir="rtl">כבר דנו בנושא מנקודת המוצא של הניגוד והאיחוד של ישראל
ויהודה. ניתן לומר שמסורת ישראל (יעקב, יוסף, אפרים) מתאחדת עם מסורת
יהודה, לאיטה, מימי חזקיהו (חורבן שומרון).</span>

<span dir="rtl">ברור, שהקטעים האלה מקורם בממלכה הצפונית, ישראל, שהרי שם
נמצאים הר עיבל והר גריזים, ומלבד הציווי בספר דברים, מופיע הסיפור עצמו
בספר יהושע שהוא המנהיג משבט אפרים (האלטנטיבה למשה...), הכובש את כל הארץ
(חוץ מירושלים...).</span>

<span dir="rtl">אבל, בכל זאת יש אבָל גדול.</span>

<span dir="rtl">בממלכת הצפון היו מקומות קדושים "ממלכתיים".</span>

<span dir="rtl">שני המקדשים הידועים בתקופת המלכים היו בבית אל ובדן. לפני
כן הייתה שילה. הר עיבל לא נזכר כלל בספר מלכים (וגם לא בספר שופטים). מה
קרה לאתר הקדוש הזה? חיפוש המילה "עיבל" בתנ"ך מגלה שישה מופעים. ארבעה
בספר דברים (כאן) ושניים בספר יהושע.</span>

<span dir="rtl">מאז הוא נעלם...</span>

<span dir="rtl">הפרשנים המסורתיים עוסקים רבות בפירוש הטקס, ובפירוש
"דיברות הארורים".</span>

<span dir="rtl">אך אנחנו נשאל מה קרה למזבח בהר עיבל, שעם כל חשיבותו
הטקסית בספר דברים ובספר יהושע, הוא אינו מופיע כלל אחר כך.</span>

<span dir="rtl">הר עיבל עולה לגדולה בימינו, עם חפירות אדם זרטל.</span>

<span dir="rtl"><u>וכך כותב אדם זרטל (הספריה הוירטואלית של מט"ח,
ברשת):</u></span>

<span dir="rtl">שלא כשאר אתרים, שבהם יודע הארכיאולוג איזו יחידה הוא
חופר - בית, חדר, מתקן או חומה - היה המבנה בהר עיבל בגדר חידה למן ההתחלה.
עד היום לא מצאנו לו מקבילות ארכיטקטוניות בתחומה של הארץ. רק לאחר שלוש
עונות-חפירה מאומצות, שארכו שנתיים, נפתרה התעלומה באשר לאופיו של האתר
בדרך של הבזק, כאשר התחברו יחדיו הנתונים המדעיים והמקורות הספרותיים
המספרים על הפולחן הישראלי</span>.  
  
<span dir="rtl">כשנחפר המבנה הבודד במרכזו של המתחם, המקיף כארבעה דונמים,
התברר, כי זהו מכלול מורכב בהרבה מששיערנו תחילה. במרכזו מתנשאת במה גדולה,
שמידותיה תשעה על שבעה מטרים. זו הוקמה כמבנה-מסגרת, שעובי קירותיו כמטר
וחצי, והם בנויים אבני גוויל גדולות ובלתי מסותתות.</span>

<span dir="rtl">...............</span>

<span dir="rtl">בתוך האפר היו מאות עצמות בעלי-חיים, שרובן נשרפו באש
מדורה. כמו כן היו שם הרבה שברי חרס השייכים לאותה תקופה של ראשית
ההתנחלות.</span>

<span dir="rtl">..............</span>  
<span dir="rtl">מדרום-מערב עולה אל ראש הבמה כבש עשוי אבני גוויל, שרוחבו
1.2 מ' ואורכו כ-7 מ'. הזווית הנוחה מאפשרת עלייה קלה, והכבש מתאים יפה
לציווי המקראי המפורש: "**ולא תעלה במעלות על מזבחי, אשר לא תגלה ערותך
עליו" (**שמות כ', כג)</span>  
  
<span dir="rtl">מצפון צמוד אל הכבש קיר נוסף קטן וצר, הנמוך מעט מקודמו.
התברר כי כבש קטן זה, שסקרן אותנו מאוד, באשר לא מצאנו כל היגיון בדרך
בנייתו, מיועד לעליית הכוהנים אל חלק אחר של המזבח..... כל זה הובהר לנו רק
עם הקריאה **בתיאורים של המשנה על בית-המקדש השני בירושלים, המדויקים
ביותר.**</span>  
<span dir="rtl">......</span>

<span dir="rtl">בדיקת העצמות שנערכה במעבדות המכון לזואולוגיה של
האוניברסיטה העברית בירושלים נמשכה כמה חודשים. בשבילנו, החופרים, היו אלה
חודשים של מתח, וכשהביאה ליאורה הורוביץ, שערכה את הבדיקה, את התוצאות -
היו אלה מפתיעות מאוד. ... אלה השתייכו לארבעה סוגים של בעלי-חיים עזים,
כבשים, בקר ויחמורים. .... היה כאן מתאם נפלא לכתוב בספר ויקרא בדיני
הקורבנות....</span>

<span dir="rtl">וכך אישרה ההתאמה הגבוהה לדיני הקורבנות במקרא, יחד עם
הדמיון הרב של המבנה מבחינה ארכיטקטונית למזבחות הישראליים, את הדעה כי
לפנינו אתר פולחני ומזבח מראשית תקופת ההתנחלות הישראלית</span>.

<img src="../../img/images-108/media/image1.jpeg"
style="width:6.65625in;height:5.325in" />

<span dir="rtl">שחזור משוער של המזבח.</span>

<span dir="rtl">.....</span>

<span dir="rtl">כלי-חרס רבים נמצאו במקום, כולם שייכים לתקופת הברזל
הראשונה (ההתנחלות הישראלית, 1000-1250 לפנה"ס). בולטים בהם הפיטסים
(קנקנים גדולים) מסוג "שפת הצווארון", קנקנים, קדרות ועוד. אבל בעיקר
מעניינת מציאתן של שתי חרפושיות (חותם בסגנון מצרי, בצורת חיפושית, שהיה
מקובל מאוד במזרח הקדום בכל האלף השני לפנה"ס).</span>

<span dir="rtl"><u>באתר "הידברות" מופיע מאמר ארוך של י. סעד, הסוקר את
הפולמוס הנרחב של הארכיאולוגים ביחס למימצא זה וכך הוא מסכם:</u></span>

<span dir="rtl">מבחינה זו, התגלית בהר עיבל בולטת בבהירותה, **עקב היותה
חד תקופתית ובלתי 'מופרעת'**. כאשר בוחנים את כל העובדות הפיזיות שנחשפו
בהר עיבל –מהות הממצא, מיקום, תיארוך והקשר היסטורי – מתבררת תמונה אשר
משמעותה קשה להפרכה: אתר פולחני, היחיד מסוגו ומתקופתו על הר עיבל, מתוארך
באופן החלטי למחצית השניה של המאה הי''ג לפנה''ס ומתאים לחוקי התורה \[
למעט הנקודה שלא הובררה עדיין בעניין קורבן היחמור\]. בכל **המקורות
ההיסטוריים** קיים רק מבנה אחד המתאים במהותו, במיקומו ובזמנו לממצא
שלפנינו: ''..אז יבנה יהושע מזבח לה' אלוקי ישראל, בהר עיבל</span>..'' 

<span dir="rtl">ועכשיו אנחנו....</span>

<span dir="rtl">מעניין שאת סימן השאלה העיקרי שאני שואל, לא מצאתי (או טרם
מצאתי) בשואלים.</span>

<span dir="rtl">אם היה המזבח בהר עיבל כה חשוב להתנחלות הישראלית, מדוע
הוא "חד-תקופתי" (מעריכים את משך קיומו בחמישים שנה) ולא היה מקודש
בהמשך?</span>

<span dir="rtl">הנימוק הסביר, לדעתי, הוא ההשפעה העצומה של הדעות הקדומות
שלנו על הפרשנות שלנו. הביסוס התיאורטי של אדם זרטל, על אמונה בכך שהתורה,
וכל מצוות המזבח קיימות ממעמד הר סיני ועד המשנה ללא שינוי. אחרת יש
בנימוקים שלו אנכרוניזם מוחלט, כאשר הוא מביא אסמכתאות מהתורה שנכתבת חמש
מאות שנים אחרי שהמזבח כבר לא בשימוש (!) ואפילו המשנה שנכתבת אלף חמש מאות
שנים אחר כך.</span>

<span dir="rtl">אנחנו למדנו יפה את ספר דברים ואת ספר יהושע, והנה מצאנו
אישור למסופר שם.</span>

<span dir="rtl">גם י. סעד, שסוקר את המימצא, מסתמך על כך שספרי דברים
ויהושע הם "מקורות היסטוריים".</span>

<span dir="rtl">אבל, ייתכן בהחלט שבמציאות התהליך היה הפוך. סופר בעל
דמיון, או בעל אידאולוגיה כלשהי, בימי ממלכת ישראל (נאמר, 500 שנה אחרי
שהאתר היה חרב), שהמקדש בירושלים לא עניין אותו במיוחד, גילה אתר חרב שנראה
לו כמזבח, ומן הסתם היה פעם מזבח (אז קל היה יותר לזהותו), וכתב עליו
סיפור, המתאים לנרטיב שלו של כיבוש הארץ על ידי אבותיו, בני שבט אפרים
בהנהגתו של יהושע בן נון. הסיפור הגיע לירושלים לאחר חורבן שומרון, והוכנס
לספר יהושע וספר דברים כדי לייצר קונסיסטנטיות.</span>

<span dir="rtl">והאתר עצמו? אולי כנעני, אולי ישראלי, אולי שימש עיר חזקה
בשכם או בסביבתה בתקופתו של שליט מסויים, ונחרב או נעזב, בגלל שינוי
אוכלוסיה או מנהגיה.</span>

<span dir="rtl">ובמקרים רבים השאלה היא לא מה היה, אלא כיצד נוצר הסיפור.
הנה דוגמה דומה.</span>

<span dir="rtl">בספר יהושע אנו קוראים על כיבוש יריחו.</span>

<u><span dir="rtl">ספר יהושע פרק ו</span></u>

<span dir="rtl">(כ) וַיָּרַע הָעָם וַיִּתְקְעוּ בַּשֹּׁפָרוֹת וַיְהִי כִשְׁמֹעַ הָעָם אֶת קוֹל הַשּׁוֹפָר
וַיָּרִיעוּ הָעָם תְּרוּעָה גְדוֹלָה וַתִּפֹּל הַחוֹמָה תַּחְתֶּיהָ וַיַּעַל הָעָם הָעִירָה אִישׁ נֶגְדּוֹ וַיִּלְכְּדוּ
אֶת הָעִיר</span>:

<span dir="rtl">(כא) וַיַּחֲרִימוּ אֶת כָּל אֲשֶׁר בָּעִיר מֵאִישׁ וְעַד אִשָּׁה מִנַּעַר וְעַד זָקֵן
וְעַד שׁוֹר וָשֶׂה וַחֲמוֹר לְפִי חָרֶב</span>:

<span dir="rtl">......</span>

<span dir="rtl">(כו) וַיַּשְׁבַּע יְהוֹשֻׁעַ בָּעֵת הַהִיא לֵאמֹר אָרוּר הָאִישׁ לִפְנֵי יְהוָה אֲשֶׁר
יָקוּם וּבָנָה אֶת הָעִיר הַזֹּאת אֶת יְרִיחוֹ בִּבְכֹרוֹ יְיַסְּדֶנָּה וּבִצְעִירוֹ יַצִּיב דְּלָתֶיהָ:</span>

<span dir="rtl">למה ארור האיש אשר יבנה אותה? לא מקום טוב? יש בה משהו
מסוכן? טמא?</span>

<span dir="rtl">לא ברור.</span>

<span dir="rtl">אבל בספר מלכים אנו קוראים:</span>

<u><span dir="rtl">ספר מלכים א פרק טז</span></u>

<span dir="rtl">(לג) וַיַּעַשׂ אַחְאָב אֶת הָאֲשֵׁרָה וַיּוֹסֶף אַחְאָב לַעֲשׂוֹת לְהַכְעִיס אֶת יְהֹוָה
אֱלֹהֵי יִשְׂרָאֵל מִכֹּל מַלְכֵי יִשְׂרָאֵל אֲשֶׁר הָיוּ לְפָנָיו</span>:

<span dir="rtl">(לד) בְּיָמָיו בָּנָה חִיאֵל בֵּית הָאֱלִי אֶת יְרִיחֹה בַּאֲבִירָם בְּכֹרוֹ יִסְּדָהּ
וּבִשְׂגוּב צְעִירוֹ הִצִּיב דְּלָתֶיהָ **כִּדְבַר יְהֹוָה אֲשֶׁר דִּבֶּר בְּיַד יְהוֹשֻׁעַ בִּן נוּן**:</span>

<span dir="rtl">אכן, נראה כסיפור ריאלי. קודם כל תקופת אחאב ידועה כתקופה
של בנייה גדולה, שנית זו הערת אגב, שאינה סיפור מקושט, עם שמות אנשים, ולכן
נראית אמינה.</span>

<span dir="rtl">לכאורה, סיפור יהושע יחד עם סיפור חיאל בית האלי יוצרים
מהלך היסטורי ללא סתירה. יהושע החריב, קילל, וקללתו נתקיימה. אבל...</span>

<span dir="rtl"><u>בספריה של מט"ח ברשת אנו קוראים:</u></span>

<span dir="rtl">מתקופת הברונזה הקדומה נותרו ביריחו שרידים של מערכת
ביצורים מורכבת. שרידי תקופת הברונזה התיכונה, בעיקר מימי החיקסוס, מעידים
על פריחתה של העיר במאות ה-17-18 לפנה"ס. זוהי גם העיר שלפי הסיפור המקראי
כבש יהושע, אך מכל חומותיה, לתקופותיהן השונות, דווקא מן החומה שנפלה לפני
יהושע ובני ישראל לא נשאר שריד</span>.

<span dir="rtl">לפי התיאור המקראי הועלתה יריחו באש לאחר כיבושה וקוללה,
אך נראה שכבר במאה ה-10 לפנה"ס שוב היתה מיושבת. במלכים א מסופר כי חיאל
בית האלי הוא שהקים אותה מחדש בימיו של המלך אחאב (טז, לד)</span>.
<span dir="rtl">\[המאה התשיעית\].</span>

<span dir="rtl">אפילו בלי להתייחס, לתקופות חורבנה ובניינה של העיר, יש
להניח שהסופר, בתקופתו של אחאב, ידע על הטרגדיה של אדם רציני בשם חיאל מבית
אל, שבנה את יריחו, או ביריחו, או את חומת יריחו, וכיד דמיונו של הסופר
המציא את קללתו של יהושע, המנהיג האגדי של שבטו, ומאוד אפשרי, שהמציא אפילו
את כל הסיפור העסיסי של כיבושה של יריחו (או התחבר לסיפור שכבר היה
קיים).</span>

<span dir="rtl">מה היינו עושים בלי סופרים מלאי דמיון? אך תמיד לסיפורו של
סופר מוצלח יש איזה גירוי במציאות החוויתית שלו.</span>

<span dir="rtl">ההשפעה של דעותינו הקדומות על הפרשנות בולטת מאוד. אפילו
גדולי הארכיאולוגים לא נמלטים ממנה. יגאל ידין קבע ששער מהמאה העשירית
לפנה"ס בחצור, הוא "שער שלמה", (כי כתוב בספר מלכים, ששלמה בנה את מגידו את
חצור ואת גזר) ולא העלה על דעתו שעשרות שנים מאוחר יותר רוב הארכיאולוגים,
אולי כבר כולם, לא יסכימו ששלמה שלט בחצור.</span>

<span dir="rtl">וכמובן, בהנהגתו של בן גוריון, התנ"ך היה מסמך ציוני המאשר
את מגילת העצמאות...</span>

<span dir="rtl">והנה שאלה נוספת "חצופה" יותר.</span>

<span dir="rtl"><u>האם אי מציאת עצמות חזיר ביישוב מאפיינת אותו כישוב
ישראלי?</u></span>

<span dir="rtl">כולנו יודעים שיהודי וחזיר לא הולכים ביחד. אבל
ממתי?</span>

<span dir="rtl">האם גם ישראלי (איש ממלכת הצפון) וחזיר לא הולכים
יחד?</span>

<span dir="rtl">אפילו פרשנים מסורתיים, לוקחים בחשבון עבירות שנעשו טרם
שנתנה התורה, למרות שהתלמוד מקשה עליהם לפעמים...:</span>

<span dir="rtl"><u>הרבי איתן שנדורפי</u></span>

<span dir="rtl">בפרשתנו מסופר שיעקב אבינו נשא את רחל ואת לאה שהיו אחיות
\[אסור מהתורה\]. אמנם הדבר היה לפני מתן תורה, ולבני נח לא נאסרו שתי
אחיות (רמב"ם הלכות מלכים פ"ט ה"ה), **כך שמצד הדין לא קשה**, אבל חז"ל
אמרו שהאבות קיימו את כל התורה כולה לפני שניתנה (קדושין פ"ד מי"ד ועוד),
ואם כן קשה: כיצד יתכן שיעקב נשא שתי אחיות</span>?

<span dir="rtl">ואנחנו שחושבים שתחילתה של כתיבת התורה בסוף ימי הבית
הראשון, למה נחשוב שחוקי הכשרות קדמו לה? (זה אפשרי, כמובן, כמנהג, אך
בהחלט לא חייב להיות).</span>

<span dir="rtl">אין ספק, שמימי בית שני, או לפחות מחציו השני, אכילת בשר
חזיר היא יסוד מבחין בין יהודים ונוכרים בארץ ישראל (והחזיר היה בתפריט
בהשפעה ההלניסטית). אך מה לגבי תקופת בית ראשון?</span>

<span dir="rtl">לא נפתור בעיה זו, אלא נחזור לפרשנות ביקורתית.</span>

<span dir="rtl">האם החזיר מבחין בין התיישבות ישראלית לאחרת?</span>

<span dir="rtl"><u>מתוך אתר "עת מקרא".</u></span>

<span dir="rtl">פורצי דרך בחקר נושא הטאבו על אכילת חזיר בעת העתיקה היו
החוקרים האמריקנים הסה וואפניש. נקודת המוצא של מחקרם בשנות השמונים הייתה
שכדי לחקור את האפשרות להבחין בטאבו על אכילת חזיר בממצא ארכיאולוגי, יש
לבצע מחקר מפורט של הגורמים השונים הקשורים לעניין, ובהם היבטים אקולוגיים,
פוליטיים וכלכליים. רק אז ניתן להעריך אם יש עדויות סבירות לקיומו של טאבו
מזון. לפיכך, הם הציעו כמה עקרונות כדי לבחון את ניצול החזירים בתקופות
שונות, על סמך אחוזי העצמות של חזירים שנתגלו באתרים ארכיאולוגיים בארץ
ישראל</span>.  
<span dir="rtl">הציפייה היא שאחוז שרידי חזירים נוטה להיות גבוה במקרים
הבאים</span>:

> .

\(1\) <span dir="rtl">בסביבה רטובה יחסית – בגלל צורכי המים של חזירים.
(2) בקרב אוכלוסיות של יושבי קבע עם כלכלה אגרו-פסטורלית – בגלל אי התאמה
של חזירים לנדידה למרחקים. (3) באוכלוסיות של מהגרים היושבים באזורים חדשים
ומחפשים מקור חלבון זמין וקל להשגה – בגלל הריבוי הטבעי המהיר וכמות גדולה
של צאצאים אצל חזירים</span>.  
<span dir="rtl">לפי תוצאות מחקריהם, נראה שהיה ניצול נרחב של בשר חזיר
מהתקופה הניאוליתית ועד לראשית תקופת הברונזה המאוחרת (סביב 1400
לפנה"ס)</span>.

<img src="../../img/images-108/media/image2.jpeg"
style="width:4.72917in;height:2.52083in"
alt="טבלה המראה את הניצול היחסי (על פי משקל בשר) של שלושת המינים העיקריים של בעלי חיים מבויתים נאכלים, באתרים ארכיאולוגיים באזור הים תיכוני של ארץ ישראל (ע&quot;פ Grigson 1995: Table 1)." />

<span dir="rtl">טבלה המראה את הניצול היחסי (על פי משקל בשר) של שלושת
המינים העיקריים של בעלי חיים מבויתים נאכלים, באתרים ארכיאולוגיים באזור
הים תיכוני של ארץ ישראל</span> <span dir="rtl">ע"פ</span> (Grigson 1995:
Table 1) <span dir="rtl"></span>

<span dir="rtl">ירידה באחוזי עצמות חזירים ברוב האתרים בסוף תקופת הברונזה
המאוחרת הייתה לדעתם תגובה למה שנראה כגורמים אקולוגיים (כלומר תנאי אקלים
יבשים יותר). הסבר זה, לדעתם, תקף גם לגבי העדר עצמות חזירים מאתרים
ישראליים בהר הגבוה מראשית תקופת הברזל (סביב 1200 ועד 1000 לפנה"ס).
כלומר, לפי דעתם ההימנעות מאכילת בשר חזיר אצל הישראלים נבעה משיקולים
אקולוגיים</span>.  
<span dir="rtl">ארכיאולוגים אחרים, כגון פאוסט ולב-טוב</span> (Faust and
Lev-Tov), <span dir="rtl">מתנגדים להסבר זה, וטוענים כי העדר שרידי
החזירים באתרים של ראשית ההתיישבות הישראלית ואף בימי ממלכת יהודה נבע
מסיבות אתניות ואידיאולוגיות – אחד מהמאפיינים שהבדילו בין הישראלים לבין
תושבים אחרים בארץ ישראל בתקופה זו. לדעת חוקרים אלו, צריכה קבועה של בשר
חזיר הוא מנהג זר לאזור, המאפיין את הפלשתים שהגיעו בראשית תקופת הברזל
לארץ ישראל, וככל הנראה הביאו את המנהג מאזור מוצאם</span>.

<span dir="rtl">כמו כן, הם מוצאים הבדלים באכילת חזיר בין ממלכת ישראל
לממלכת יהודה.</span>

<u><span dir="rtl">ויש</span> <span dir="rtl">אפילו מערערים על ההבחנה של
אתרים פלשתיים כאוכלי חזיר:</span></u>

<span dir="rtl">בראשית תקופת הברזל אחוזי עצמות החזיר נמוכים מאוד או
חסרים לגמרי ביישובים פלישתיים לא-עירוניים בשטח של פלשת, בו בזמן שבאתרים
הפלשתיים העירוניים כמות החזירים שנאכלו גבוהה מאוד. דגם זה, שמראה שיש
שונות בהרגלי אכילת חזיר בתוך פלשת, מחייב אותנו להסיק שאי אפשר להתייחס
לאכילת חזיר כסממן מובהק לאתניות פלישתית</span> (.Maeir et al).

<span dir="rtl">המסקנה המעניינת של חוקרים אלו היא שהפלשתים אמנם אכלו
חזיר, אך הוא לא בוית בארץ, אלא היה מיובא (או, בשלב מסוים, גודל כאן גזע
מיובא, אך לא בוית חזיר הבר כמו באירופה).</span>

<span dir="rtl">תוצאות מחקר על דנ"א קדום שהופק מעצמות חזיר מאתרים
פלשתיים וישראליים קדומים מראשית תקופת הברזל בישראל, שבוצע על ידי מאירי
ושות</span>' (.Meiri et al), <span dir="rtl">הראו כי החזירים מהאתרים
הפלשתיים הציגו רצף גנטי</span> (haplotype) <span dir="rtl">אירופאי,
ואילו אלה מהאתרים הישראליים היו בעלי רצף גנטי מקומי-מזרח תיכוני. עד לסוף
תקופת הברזל כבר היה הרצף האירופי נפוץ יותר לעומת הרצף המקומי, ובמהלך
הזמן הוא הפך לדומיננטי באזורנו ואילו הרצף המקומי-מזרח תיכוני נעלם. היום
הרצף האירופי מאפיין אפילו חזירי בר בארץ (לעומת חזירי בר בסוריה ובטורקיה
שעדיין שומרים על רצף הגנטי המזרח תיכוני). דבר זה מעיד על "התבוללות" בין
החזירים שהובאו לכאן על ידי הפלשתים והחזירים המקומיים, תהליך שגרם לשינו
במבנה הגנטי שלהם</span>.

<span dir="rtl">במילים קצרות: ייתכן שהחזיר כלל לא בוית בארץ ישראל, לא על
ידי עמי כנען ולא על ידי הישראלים, אלא גזע אירופאי יובא על ידי
הפלשתים.</span>

<span dir="rtl">וכדי להכביד עלינו עוד יותר, הנה תגלית ארכיאולוגית
חדשה:</span>

**<span dir="rtl">שלד של חזרזיר מלפני 2,700 שנה התגלה בחפירות
בירושלים</span>**

**<span dir="rtl">השלד השלם של החזיר הצעיר, נמצא בחדר לצד עצמות של בעלי
חיים נוספים שהוכנו לצריכה, כגון כבשים, עיזים, בקר, עופות ודגים. החוקרים
מעריכים כי בתקופה של בית המקדש הראשון אכלו גם חזירים: "הממצא מעיד שחלק
מתושבי העיר לא הקפידו באופן מלא על האיסורים המקראיים"</span>**

[<u>ynet</u>](https://www.ynet.co.il/tags/ynet)<span dir="rtl">\|19.07.21
\| 07:17</span>

<span dir="rtl">.... ממצאי המחקר של ד"ר לידר ספיר-חן מאוניברסיטת תל אביב
וד"ר ג'ו עוזיאל ואורטל כלף מרשות העתיקות
ו</span>[<u><span dir="rtl">פורסמו לאחרונה בכתב העת</span> Near Eastern
Archaeology</u>](https://www.asor.org/news/2021/05/nea84_2-toc/)<span dir="rtl">.</span>

<img src="../../img/images-108/media/image3.jpeg"
style="width:10.66667in;height:8.01042in"
alt="שלד החזיר כפי שנחשף בשטח" />

<span dir="rtl">שלד החזיר כפי שנחשף בשטח</span>

<span dir="rtl">(צילום: אוסקר בחרנו, רשות העתיקות)</span>

<span dir="rtl">.... ממצא זה מצטרף לממצאים נוספים שהתגלו בחפירות של
השנים האחרונות בעיר דוד ובאתרים אחרים בממלכת יהודה, מהם עולה שצריכת בשר
חזיר מעטה (בדרך כלל פחות משני אחוזים מכלל המכלול), התקיימה באתרים
בירושלים ובסביבתה בתקופת הברזל.</span>

<span dir="rtl"><u>מתוך "תפוז אנשים"</u></span>

[<span dir="rtl">ארכיאולוגים ישראלים חשפו שלד שלם של חזיר צעיר בבית
בירושלים</span>](https://www.haaretz.co.il/science/archeology/.premium-1.10011273),
<span dir="rtl">המתוארך לימי בית המקדש הראשון. שרידי החזיר בני 2,700 שנה
נמצאו מרוסקים ליד כלי חרס גדולים וקיר שהתמוטט, **בחפירות בעיר דוד**.
צוות הארכיאולוגים שאחראי לגילוי דיווח על ממצאיו במאמר שהתפרסם במהדורת
יוני של כתב העת</span> Near Eastern Archaeology.  
  
<span dir="rtl">השרידים נמצאו בבית מ**המאה השמינית לפנה"ס**</span>,
<span dir="rtl">שקרס מסיבה לא ברורה. לדברי ארכיאולוגים שהשתתפו בחפירה,
החזיר היה מיועד למאכל – בחדר שבו נמצאו השרידים היו כלי אחסון מזון, כלי
בישול ועצמות של בעלי חיים אחרים</span>.

<span dir="rtl">מסקנה, במחקר, תמיד צריך להתחיל מהתחלה.... ותמיד
לפקפק.</span>

<span dir="rtl"><u>אגב, תגובה מעניינת ברשת:</u></span>

<span dir="rtl">אתה סתם מסתלבט עלינו</span>  
<span dir="rtl">מצאו עצמות של חזיר שגויים אכלו אותם שם.</span>

<span dir="rtl">תמיד אפשר להגיב בפרשנות המתבססת על הדעה הקדומה, אבל
להתמודד על ידי הפרדה, כמו שעושה <u>אחד העם, במאמרו "משה":</u></span>

<span dir="rtl">וכשאני רואה את המלומדים מתאבּקים בעפר ספרים וכתבים
עתיקים, בשביל להעלות מקברם את ‘גבּורי ההיסטוריא’ בצורתם האמתּית, ומאמינים
הם עם זה, שמאבּדים מאור עיניהם לשם ‘האמת ההיסטורית’, – אומר אני לעצמי:
כמה עלולים המלומדים להפליג בערכם של חדושיהם, ואינם רוצים לראות דבר פשוט
זה, שלא כל אמת אַרכיאוֹלוֹגית היא גם אמת היסטורית. האמת ההיסטורית אינה אלא
זו, שמגַלה את הכוחות הפועלים בחיי החברה האנושית. כל שפעולתו בחיים ניכּרת,
אף אם מצד עצמו אינו אלא ציור דמיוני, הרי הוא כוח היסטורי ממשי ומציאותו
היא אמת היסטורית</span>;

<span dir="rtl">יש מבנה דמוי מזבח בהר עיבל, מלפני 3300 שנה, ויש סיפור
בספר דברים ויהושע.</span>

<span dir="rtl">ובמילים שלנו היום, יש מחקר מדעי, ויש נרטיב, ולכל אחד מהם
יש תפקיד. אך לא לבלבל בין שניהם.</span>

<span dir="rtl">אבל, לא לבלבל בין שניהם זה יתרונו של ההדיוט, כלומר, שלי
או שלנו, שאנחנו לא חוקרים בתחום.</span>

<span dir="rtl">החוקר בתחום, בעל כורחו, מבצע פעולה פרשנית על
ממצאיו.</span>

<span dir="rtl">ובעניין הזה, טוען הפילוסוף הגרמני הנס גיאורג גאדאמר
(נפטר ב 2002), שבכל פעולה פרשנית אנחנו מבצעים "מיזוג אופקים" בין הרקע
ההיסטורי מסורתי שלנו (הנרטיב, בשפתנו היום) ובין ההווה שלנו (לגבי החוקר,
הם המימצאים שלו).</span>

<span dir="rtl">במילים עממיות, לא פעם אנחנו מגלים "כמעט" את מה שאנחנו
רוצים לגלות.</span>

<span dir="rtl">(אפילו אדם זרטל, גילה "כמעט" את מה שהוא רצה לגלות,
כלומר, מזבח הפועל לפי חוקי התורה. הכמעט הזה התבטא בעצמות של יחמור,
שנמצאו יחד עם עצמות צאן ובקר, בעוד שהתורה מצווה על קורבנות של צאן ובקר
בלבד).</span>

<span dir="rtl">זה מסביר מדוע הארכיאולוגים ימשיכו להתווכח, ומדוע שינוי
נרטיב הוא כל כך קשה ואיטי. הוא בנוי על ה"כמעטים" שמפריעים לנו.</span>
