<span dir="rtl"><u>פרשת פנחס – קנאים פוגעים בו</u></span>

<span dir="rtl">הפעם נתחיל בהזהרה.</span>

<span dir="rtl">אנחנו עוסקים בפוטנציאל לאלימות, ובעיקר בפוטנציאל לאלימות
של מאמינים, שאינם בתפקיד הדורש אלימות (צבא, משטרה), בעיקר בדת ישראל ומעט
בדת האסלאם.</span>

<span dir="rtl">בשום פנים ואופן אין להגדיר את הדתות האלה כאלימות.</span>

<span dir="rtl">כל אידיאולוגיה, דתית או חילונית, שכוללת את המושג "גאולה"
לעולם (או לעם), ומניחה <u>שכל בני האדם</u> צריכים להתנהג בצורה נאותה
(לפי הגדרתה) כדי להשיג את אותה גאולה – יש בה פוטנציאל של אלימות.</span>

<span dir="rtl">זה כמעט מובן מאליו, כי אם האמת בידינו, והאחרים טועים,
וטעותם עלולה להביא חורבן כללי (לא רק על עצמם), ממילא אנחנו חייבים לכפות
עליהם בכל דרך את ההתנהגות הנכונה.  
טרגדיה אנושית זו היא אינהרנטית (מהותית, פנימית, חלק מ..) לחברה
האנושית.</span>

<span dir="rtl">אפשר להביא דוגמאות שהאלימות הזו הייתה מוצדקת (בדיעבד),
ברוב המקרים לא. פשוט מפני שברוב המקרים איש מאתנו לא יודע את האמת הקשורה
בעתיד.</span>

<span dir="rtl">בכל אופן, יש להבחין בין אידיאולוגיה שעיקרה ערכים אישיים,
תביעות עצמיות, ובין כזו שעיקרה כפייה. ובעיקר, בין אידיאולוגיה התובעת
אלימות מהשלטון, לבין כזו התובעת אלימות מהפרט.</span>

<span dir="rtl">זו, אגב, המהפכה הגדולה של הציונות הדתית לאחר 1967. (ולא
פלא שהגיעה עד המחתרת היהודית, רצח רבין, ברוך גולדשטיין, הרצח בדומא ועוד
ועוד).</span>

<span dir="rtl">ברור, שגם הדתות, בימים שהיה בהם כוח, לא פעם היה לו ביטוי
אלים (למשל, האינקויזיציה הנוצרית, או האסלום בחרב, בעיקר בראשית האסלאם,
וגם הגיור בכוח בתקופת בית שני). אבל מה שיעניין אותנו בעקבות פרשת "פנחס",
זו תופעה שבה המאמין הבודד, מבצע פעולה אלימה, על דעתו, כשליחות דתית,
וזוכה לשבחים.</span>

<u><span dir="rtl">ספר במדבר פרק כה</span></u>

<span dir="rtl">(א) וַיֵּשֶׁב יִשְׂרָאֵל בַּשִּׁטִּים וַיָּחֶל הָעָם לִזְנוֹת אֶל בְּנוֹת מוֹאָב</span>:

<span dir="rtl">(ב) וַתִּקְרֶאןָ לָעָם לְזִבְחֵי אֱלֹהֵיהֶן וַיֹּאכַל הָעָם וַיִּשְׁתַּחֲווּ
לֵאלֹהֵיהֶן</span>:

<span dir="rtl">(ג) וַיִּצָּמֶד יִשְׂרָאֵל לְבַעַל פְּעוֹר וַיִּחַר אַף יְהֹוָה בְּיִשְׂרָאֵל</span>:

<span dir="rtl">(ד) וַיֹּאמֶר יְהֹוָה אֶל משֶׁה קַח אֶת כָּל רָאשֵׁי הָעָם וְהוֹקַע אוֹתָם לַיהֹוָה
נֶגֶד הַשָּׁמֶשׁ וְיָשֹׁב חֲרוֹן אַף יְהֹוָה מִיִּשְׂרָאֵל</span>:

<span dir="rtl">(ה) וַיֹּאמֶר משֶׁה אֶל שֹׁפְטֵי יִשְׂרָאֵל הִרְגוּ אִישׁ אֲנָשָׁיו הַנִּצְמָדִים לְבַעַל
פְּעוֹר</span>:

<span dir="rtl">(ו) וְהִנֵּה אִישׁ מִבְּנֵי יִשְׂרָאֵל בָּא וַיַּקְרֵב אֶל אֶחָיו אֶת הַמִּדְיָנִית
לְעֵינֵי משֶׁה וּלְעֵינֵי כָּל עֲדַת בְּנֵי יִשְׂרָאֵל וְהֵמָּה בֹכִים פֶּתַח אֹהֶל מוֹעֵד</span>:

<span dir="rtl">(ז) וַיַּרְא פִּינְחָס בֶּן אֶלְעָזָר בֶּן אַהֲרֹן הַכֹּהֵן וַיָּקָם מִתּוֹךְ הָעֵדָה וַיִּקַּח
רֹמַח בְּיָדוֹ</span>:

<span dir="rtl">(ח) וַיָּבֹא אַחַר אִישׁ יִשְׂרָאֵל אֶל הַקֻּבָּה וַיִּדְקֹר אֶת שְׁנֵיהֶם אֵת אִישׁ
יִשְׂרָאֵל וְאֶת הָאִשָּׁה אֶל קֳבָתָהּ וַתֵּעָצַר הַמַּגֵּפָה מֵעַל בְּנֵי יִשְׂרָאֵל</span>:

<span dir="rtl">(ט) וַיִּהְיוּ הַמֵּתִים בַּמַּגֵּפָה אַרְבָּעָה וְעֶשְׂרִים אָלֶף</span>:

<span dir="rtl">(י) וַיְדַבֵּר יְהֹוָה אֶל משֶׁה לֵּאמֹר</span>:

<span dir="rtl">(יא) פִּינְחָס בֶּן אֶלְעָזָר בֶּן אַהֲרֹן הַכֹּהֵן הֵשִׁיב אֶת חֲמָתִי מֵעַל בְּנֵי
יִשְׂרָאֵל בְּקַנְאוֹ אֶת קִנְאָתִי בְּתוֹכָם וְלֹא כִלִּיתִי אֶת בְּנֵי יִשְׂרָאֵל בְּקִנְאָתִי</span>:

<span dir="rtl">(יב) לָכֵן אֱמֹר הִנְנִי נֹתֵן לוֹ אֶת בְּרִיתִי שָׁלוֹם</span>:

<span dir="rtl">(יג) וְהָיְתָה לּוֹ וּלְזַרְעוֹ אַחֲרָיו בְּרִית כְּהֻנַּת עוֹלָם תַּחַת אֲשֶׁר קִנֵּא
לֵאלֹהָיו וַיְכַפֵּר עַל בְּנֵי יִשְׂרָאֵל:</span>

<span dir="rtl">(יד) וְשֵׁם אִישׁ יִשְׂרָאֵל הַמֻּכֶּה אֲשֶׁר הֻכָּה אֶת הַמִּדְיָנִית זִמְרִי בֶּן סָלוּא
נְשִׂיא בֵית אָב לַשִּׁמְעֹנִי</span>:

<span dir="rtl">(טו) וְשֵׁם הָאִשָּׁה הַמֻּכָּה הַמִּדְיָנִית כָּזְבִּי בַת צוּר רֹאשׁ אֻמּוֹת בֵּית אָב
בְּמִדְיָן הוּא</span>:

<span dir="rtl">(טז) וַיְדַבֵּר יְהֹוָה אֶל משֶׁה לֵּאמֹר</span>:

<span dir="rtl">(יז) צָרוֹר אֶת הַמִּדְיָנִים וְהִכִּיתֶם אוֹתָם:</span>

<span dir="rtl">\[כלומר, אפילו ה' למד מקנאותו של פינחס, יש להרוג
במדינים\].</span>

<u><span dir="rtl">תלמוד בבלי מסכת יבמות דף סב/ב</span></u>

<span dir="rtl">אמרו שנים עשר אלף זוגים תלמידים היו לו לרבי עקיבא מגבת
עד אנטיפרס וכולן מתו בפרק אחד מפני שלא נהגו כבוד זה לזה  
  
כלומר 24000 הוא מספר טיפולוגי, לפחות למגיפות... למזלנו, עד כה, בקורונה
נפטרו פחות.</span>

<span dir="rtl">פנחס רצח שני אנשים מתוך יוזמה שלו, וזכה לברית עולם עם
האל, כלומר כהונה גדולה לו ולצאצאיו.</span>

<span dir="rtl">מהמעשה הרצחני של פנחס (כך נראה לנו היום) נשאר גם הביטוי:
"עושה מעשה זמרי ומבקש שכר כפנחס". ביטוי זה מיוחס בתלמוד הבבלי למלך
אלכסנדר ינאי, לפני מותו, לאשתו שלומציון העומדת למלוך תחתיו:</span>

<u><span dir="rtl">תלמוד בבלי מסכת סוטה דף כב/ב</span></u>

<span dir="rtl">אמר לה ינאי מלכא לדביתיה אל תתיראי מן הפרושין ולא ממי
שאינן פרושין אלא מן הצבועין שדומין לפרושין שמעשיהן כמעשה זמרי ומבקשין
שכר כפנחס</span>

<span dir="rtl">מה שנראה לי מעניין, זו התייחסות ההלכה, במשך הדורות
לפעילות אלימה כזו, שניתן לכנותה "אלימות חוקית חוץ משפטית".</span>

<span dir="rtl">בהלכה, קיים הביטוי **"קנאים פוגעים בו**" בהתייחסות למקרה
זה ודומיו.</span>

<u><span dir="rtl">משנה מסכת סנהדרין פרק ט</span></u>

<span dir="rtl">(ד) מִי שֶׁנִּתְחַיֵּב בִּשְׁתֵּי מִיתוֹת **בֵּית דִּין**, נִדּוֹן בַּחֲמוּרָה. עָבַר
עֲבֵרָה שֶׁיֶּשׁ בָּהּ שְׁתֵּי מִיתוֹת, נִדּוֹן בַּחֲמוּרָה. רַבִּי יוֹסֵי אוֹמֵר, נִדּוֹן בְּזִקָּה הָרִאשׁוֹנָה
שֶׁבָּאָה עָלָיו</span>:

<span dir="rtl">(ה) מִי שֶׁלָּקָה וְשָׁנָה, **בֵּית דִּין** מַכְנִיסִים אוֹתוֹ לַכִּפָּה וּמַאֲכִילִין
אוֹתוֹ שְׂעוֹרִין עַד שֶׁכְּרֵסוֹ מִתְבַּקַּעַת. הַהוֹרֵג נֶפֶשׁ שֶׁלֹּא בְעֵדִים, מַכְנִיסִין אוֹתוֹ לַכִּפָּה
וּמַאֲכִילִין אוֹתוֹ לֶחֶם צַר וּמַיִם לַחַץ:</span>

<span dir="rtl">\[עד כאן, אנחנו רואים "מדינת חוק", עבירות ודינן בבית
דין\]</span>

<span dir="rtl">(ו) הַגּוֹנֵב אֶת הַקַּסְוָה \[כלי פולחן\] וְהַמְקַלֵּל בַּקּוֹסֵם \[מקלל את
אלוהים בעזרת עבודה זרה\] וְהַבּוֹעֵל אֲרַמִּית \[שוכב עם גויה\], **קַנָּאִין פּוֹגְעִין
בּוֹ**. כֹּהֵן שֶׁשִּׁמֵּשׁ בְּטֻמְאָה, **אֵין אֶחָיו הַכֹּהֲנִים מְבִיאִין אוֹתוֹ לְבֵית דִּין, אֶלָּא פִרְחֵי
כְהֻנָּה מוֹצִיאִין אוֹתוֹ חוּץ לָעֲזָרָה וּמַפְצִיעִין אֶת מוֹחוֹ בִּגְזִירִין.**</span>

<span dir="rtl">האלימות בקטע האחרון, אינה מתבטאת בחוק קשוח, ואפילו לא
בפגיעה בזכויות אנוש (המקובלות היום), אלא ברשות ל"קנאים" "לקחת את החוק
בידים.</span>

<span dir="rtl">כבר בתלמוד ירושלמי יש אי נוחות ממצב כזה.</span>

<span dir="rtl">כאן מובעת הדעה הנגדית, המתנגדת לאלימות כזו, והיא בהחלט
נועזת, כי היא מתמודדת עם המקור המקודש ביותר, התורה, ואפילו עם אלוהים
עצמו.</span>

<u><span dir="rtl">ירושלמי סנהדרין פרק ט הלכה ז</span></u>

<span dir="rtl">הבועל ארמית. תני רבי ישמעאל: זה שהוא נושא נכרית, ומוליד
בנים, מעמיד אויבים ממנה למקום. כתיב "וירא פינחס בן אלעזר בן אהרן הכהן".
מה ראה? ראה את המעשה ונזכר להלכה, הבועל ארמית הקנאים פוגעין בהן. **תני,
שלא ברצון חכמים.** ופינחס, שלא ברצון חכמים. א"ר יודה בר פזי **ביקשו
לנדותו,** אילולי שקפצה עליו רוח הקודש ואמרה: והיתה לו ולזרעו אחריו ברית
כהונת עולם וגומר.</span>

<span dir="rtl">תלמוד בבלי מתפתל, נאלץ להסכים, ומנסה לרסן את האופציה של
קנאות "חוץ משפטית".</span>

<u><span dir="rtl">תלמוד בבלי מסכת סנהדרין דף פב/א</span></u>

<span dir="rtl">כי אתא רב דימי \[מארץ ישראל\] אמר: בית דינו של חשמונאי
גזרו, הבא על הכותית\[כותית, ארמית, כולן ביטוי לגויה\] חייב עליה משום
נשג"א. כי אתא רבין אמר: משום נשג"ז. נדה שפחה גויה זונה, .... אמר רב
חסדא: הבא לימלך, אין מורין לו, איתמר נמי אמר רבה בר בר חנה אמר רבי
יוחנן: **הבא לימלך אין מורין לו**. ולא עוד אלא **שאם פירש זמרי, והרגו
פנחס, נהרג עליו** \[כלומר פנחס הופך לרוצח, אם לא הרג את זמרי ממש בשעת
המעשה\]. נהפך זמרי והרגו לפנחס אין נהרג עליו שהרי רודף \[הגנה
עצמית\].</span>

<span dir="rtl">כלומר, אותו קנאי, אינו יכול לחכות לשעת כושר "ולהוציא
להורג" את החוטא, אלא "ניתן להבין" את זעמו ברגע שהוא נוכח בעבירה, וגם אז,
הסיכון עליו, ואם העבריין יהרוג אותו זה אינו רצח אלא הגנה עצמית!</span>

<span dir="rtl">אבל מדרש במדבר רבה, למשל, דווקא תומך במעשהו של פינחס,
המתגבר על היסוסי חבריו, ונעזר בקב"ה עצמו...</span>

<u><span dir="rtl">מדרש רבה במדבר - פרשה כ פסקה כה</span></u>

<span dir="rtl">וירא פנחס בן אלעזר. וכולם לא ראו? והכתיב "לעיני משה
ולעיני כל עדת בני ישראל"? אלא ראה מעשה ונזכר הלכה, הבועל ארמית קנאין
פוגעין בו. ויקם מתוך העדה. מהיכן עמד? אלא שהיו נושאין ונותנין בדבר אם
הוא חייב מיתה אם לאו. עמד מתוך העדה ונתנדב ולקח רומח בידו....</span>

<span dir="rtl">...וקנא לשמו של הקדוש ב"ה ועשה לו י"ב נסים...</span>

<span dir="rtl">וגישה עוד יותר קיצונית, בילקוט שמעוני המאוחר, המסתמך
כנראה על קטע אחר בתלמוד בבלי:</span>

<u><span dir="rtl">ילקוט שמעוני על במדבר פרק כה המשך רמז</span></u>

<span dir="rtl">וירא פינחס בן אלעזר. מה ראה, אמר רב, ראה מעשה ונזכר
הלכה, אמר ליה \[למשה רבנו\] אחי אבי אבא, לא כך למדתנו ברדתך מהר סיני
"הבועל ארמית קנאין פוגעין בו"? אמר ליה, קריינא דאגרתא איהו ליהוי פרוונקא
\[הקורא באגרת יהיה השליח שלה\].</span>

<span dir="rtl">ושמואל אמר, **ראה שאין חכמה ואין תבונה לנגד ה' כל מקום
שיש חלול השם אין חולקין כבוד לרב.**</span>

<span dir="rtl">יש כאן שתי הערות אלימות: "הבועל ארמית קנאין פוגעין בו",
שאינו כתוב בתורה, אך נחשב ל"הלכה למשה מסיני", ו"במקום שיש חלול השם אין
חולקין כבוד לרב". גם כאן יש אלימות מהסוג שבו אנו עוסקים.</span>

<span dir="rtl">האלימות מתבטאת ב"היפך ממשפט", כלומר, אין מי שמוסמך
לשפוט. הכרעת הדין נתונה בידי כל אחד, וגם ביצוע גזר הדין.</span>

<span dir="rtl">הרמב"ם מנסה לסכם את כל הדעות שלפניו, אך פוסק לפי
הבנתו:</span>

<u><span dir="rtl">רמב"ם יד החזקה הלכות איסורי ביאה פרק יב</span></u>

<span dir="rtl">(ד) כל הבועל כותית בין דרך חתנות בין דרך זנות, אם בעלה
**בפרהסיא והוא שיבעול לעיני עשרה מישראל או יתר** אם פגעו בו קנאין
והרגוהו, הרי **אלו משובחין וזריזין** ודבר זה הל"מ הוא \[הלכה למשה
מסיני\], ראיה לדבר זה מעשה פנחס בזמרי.</span>

<span dir="rtl">\[השגת הראב"ד - כל הבועל עכו"ם וכו' כתב הראב"ד ז"ל א"א
בד"א {אלא אם במה דברים אמורים} **שהתרו בו** ולא פירש אבל לא התרו בו **לא
אמרינן הרי אלו משובחין** עכ"ל\]</span>:

<span dir="rtl">\[הראב"ד, ר' אברהם בן דוד מבושירה (פרובאנס) המאה ה-12,
הסתייג מ"משנה תורה" של הרמב"ם, וכתב "השגות" על פסקים שלו, שהוכנסו לחלק
מהספרים של "משנה תורה".</span>

<span dir="rtl">במקרה זה, הוא מקבל את ההחמרה של הרמב"ם, שהחטא צריך
להיעשות בפומבי, מול עשרה, ומחמיר עוד יותר, שאסור לפגוע בחוטא אם לא הוזהר
קודם\].</span>

<span dir="rtl">(ה) ואין הקנאי רשאי לפגוע בהן, אלא בשעת מעשה כזמרי,
שנאמר ואת האשה אל קבתה. אבל אם פירש אין הורגין אותו, ואם הרגו נהרג עליו,
ואם בא הקנאי ליטול רשות מב"ד להרגו אין מורין לו, ואע"פ שהוא בשעת מעשה.
ולא עוד, אלא אם בא הקנאי להרוג את הבועל, ונשמט הבועל והרג הקנאי כדי
להציל עצמו מידו, אין הבועל נהרג עליו. והבא על בת גר תושב אין הקנאין
פוגעים בו, אבל מכין אותו מכת מרדות:</span>

<span dir="rtl">צריך לשים לב, שכל המגבלות שמטיל הרמב"ם על זכותם של
"הקנאין" להרוג את החוטאים, ובוודאי בתוספת השגת הראב"ד – הופכים את רשות
האלימות הזו לתיאורטית בלבד. אין סרט כזה... הם נאלצים להצדיק את הכתוב
בתורה, אך משתדלים שזה לא יהיה תקדים.</span>

<span dir="rtl">יש נושאים קרובים לנושא של "בועל ארמית" שהיא היקש של מעשה
פנחס בזמרי.</span>

<span dir="rtl">דין רודף, ודין מוסר.</span>

<span dir="rtl">דין רודף הוא שאלה משפטית שמעסיקה כל מערכת משפט, והיא
מובעת במקורותינו בנוסחה "לא תעמוד על דם רעך". כלומר, אם אדם רודף אחרי
אחר, במטרה להורגו, אז מי שנוכח באירוע חייב להתערב.</span>

<span dir="rtl">דין רודף מתחיל במשנה:</span>

<u><span dir="rtl">משנה מסכת סנהדרין פרק ח</span></u>

<span dir="rtl">(ז) וְאֵלּוּ הֵן שֶׁמַּצִּילִין אוֹתָן בְּנַפְשָׁן\[מצילים אותם מביצוע
העבירה אפילו על ידי לקיחת נפשם\], הָרוֹדֵף אַחַר חֲבֵרוֹ לְהָרְגוֹ, אַחַר הַזְּכוּר וְאַחַר
הַנַּעֲרָה הַמְאֹרָסָה. אֲבָל הָרוֹדֵף אַחַר הַבְּהֵמָה, וְהַמְחַלֵּל אֶת הַשַּׁבָּת, וְהָעוֹבֵד עֲבוֹדָה זָרָה, אֵין
מַצִּילִין אוֹתָן בְּנַפְשָׁן:</span>

<span dir="rtl">והכוונה: כדי להציל את אלו, שברשימה הראשונה, מותר לאדם
להרוג את העבריין הפוטנציאלי. והרשימה כוללת את הנרדף כדי להרגו, הנרדף זכר
כדי להיאנס, הנרדפת נערה מאורסה כדי להיאנס. ולא אחרים... גם לא למניעת
עבירות קשות אחרות.</span>

<span dir="rtl"><u>הרב פרופסור דוב פרימר – הגדרת דין רודף</u></span>

<span dir="rtl">כבר שקלו וטרו רבותינו האחרונים בשאלה - מהו היסוד העיוני
לדין זה שמותר</span> . <span dir="rtl">יש אשר טענו שהוא מעין עונש מוקדם
לרודף. הרודף מנסה להרוג את הרודף, עברה, אשר אם נעשתה עונשה מוות. במקרה
הנוכחי התורה מעדיפה להקדים את העונש ועל ידי כך למנוע את ביצוע העברה
לגמרי. ויש אשר סוברים כי הוא מדין הצלת הנרדף. ההלכה מכירה בזכותו של אדם
להגן על חייו, עצם הצלת הנפש היא אשר מתירה את הריגת הרודף.</span>

<span dir="rtl">המאמר ארוך יותר, כמובן, ומעלה את הבעיות המשפטיות הקשות
של דין רודף, כי השלישי המתערב, למעשה שופט ומעניש את הרודף, לפני ביצוע
העבירה בכלל.  
מדי פעם אנחנו שומעים על דיונים בהקשר זה בבתי המשפט.</span>

<span dir="rtl">כאן הטענה היא, שדין רודף הוא הרחבת הזכות "הבא להרגך השכם
להרגו", גם לאדם שלישי הנוכח.</span>

<span dir="rtl">שאלת פוטנציאל האלימות במסורת שלנו, קשורה בנסיונות של
חכמים להרחיב את תחולת "דין רודף".</span>

<u><span dir="rtl">תלמוד בבלי מסכת סנהדרין דף עד/א</span></u>

<span dir="rtl">תניא רבי שמעון בן יוחי אומר, העובד עבודת כוכבים ניתן
להצילו בנפשו. מקל וחומר: ומה פגם הדיוט ניתן להצילו בנפשו \[נרדף אנושי\]
פגם גבוה \[אלוהים\] לא כל שכן. וכי עונשין מן הדין? קא סבר עונשין מן
הדין. תניא רבי אלעזר ברבי שמעון אומר המחלל את השבת ניתן להצילו בנפשו.
סבר לה כאבוה, דאמר עונשין מן הדין. ואתיא שבת בחילול חילול מעבודת
כוכבים.</span>

<span dir="rtl"><u>(שם, פירוש שטיינזלץ).</u></span>

<span dir="rtl">שנינו במשנה</span>: <span dir="rtl">**אבל הרודף אחר
בהמה** או עובד עבודה זרה אין מצילים אותו
בנפשו</span>. <span dir="rtl">**תניא** </span>\[<span dir="rtl">שנויה ברייתא</span>\], **<span dir="rtl">ר'
שמעון בן יוחי אומר: העובד עבודה זרה ניתן להצילו
בנפשו</span>.** <span dir="rtl">ודבר זה נלמד **מקל
וחומר** זה</span>: **<span dir="rtl">ומה פגם
הדיוט</span>,** <span dir="rtl">כגון אונס שהוא פוגם בכבודה של אשה **ניתן
להצילו בנפשו**</span>**,** <span dir="rtl">דבר שהוא **פגם גבוה** שעובד
עבודה זרה ומבזה את ה' בכך **לא כל
שכן**</span>**?!** <span dir="rtl">ומקשים</span>: **<span dir="rtl">וכי
עונשין מן הדין</span>,** <span dir="rtl">וכי מענישים אדם רק על פי קל
וחומר? ומשיבים</span>: <span dir="rtl">**קא
סבר** </span>\[<span dir="rtl">סבר</span>\] <span dir="rtl">ר'
שמעון</span>: **<span dir="rtl">עונשין מן הדין</span>.**

<span dir="rtl">**תניא** </span>\[<span dir="rtl">שנויה ברייתא</span>\], **<span dir="rtl">ר'
אלעזר בר' שמעון אומר: המחלל את השבת ניתן להצילו
בנפשו</span>,** <span dir="rtl">ומסבירים את
טעמו</span>: <span dir="rtl">**סבר לה
כאבוה** </span>\[<span dir="rtl">סבר הוא כאביו ר'
שמעון</span>\] <span dir="rtl">ש**אמר: עונשין מן הדין.
ואתיא** </span>\[<span dir="rtl">ובאה</span>, <span dir="rtl">נלמדת</span>\] <span dir="rtl">**שבת** בגזירה
שווה מן המלים </span>**"<span dir="rtl">חילול" "חילול" מעבודה
זרה</span>**<span dir="rtl"> שבשתיהן כתובה המלה חילול</span>.

<span dir="rtl">אבל הרמב"ם פוסק בצורה הגיונית, ועל ידי נימוק הגיוני (לא
בשיטת המידות שהתורה נדרש בהן)</span>

<u><span dir="rtl">ספר מורה נבוכים - חלק ג פרק מ</span></u>

<span dir="rtl">וממה שכלל אותו זה הכלל עוד הוא הריגת ה'רודף', וזה הדין -
רצוני לומר, שיהרג מי שישתדל לעשות החטא קודם שיעשהו - אינו מותר כלל אלא
בשני המינים האלו, והוא, 'רודף אחר חברו להרגו' ו'רודף אחר ערות אדם
לגלותה', **להיות עול שאי אפשר לתקן מעוותו** אחר היותו. אמנם 'שאר העברות'
אשר בהם 'מיתת בית דין', כ'עבודה זרה' ו'שבת', אשר לא יזיק בהם לזולתו, אבל
הם דעותו - לא יהרג בהם על המחשבה, עד שיעשה.</span>

<span dir="rtl">והנה היקש מעניין שמקיש הרמב"ם:</span>

<u><span dir="rtl">רמב"ם יד החזקה הלכות רוצח ושמירת נפש פרק א</span></u>

<span dir="rtl">(ט) הרי זו מצות לא תעשה של אל חוס על נפש הרודף, לפיכך
הורו חכמים שהעוברה שהיא מקשה לילד מותר לחתוך העובר במיעיה בין בסם בין
ביד, מפני שהוא כרודף אחריה להורגה ואם משהוציא ראשו אין נוגעין בו שאין
דוחין נפש מפני נפש וזהו טבעו של עולם:</span>

<span dir="rtl">ודוגמה מעניינת מוקדמת מהבבלי:</span>

<u><span dir="rtl">תלמוד בבלי מסכת בבא קמא דף קיז/ב</span></u>

<span dir="rtl">ההוא גברא דאקדים ואסיק חמרא למברא קמי דסליקו אינשי במברא
בעי לאטבועי.</span>

<span dir="rtl">אתא ההוא גברא מלח ליה לחמרא דההוא גברא ושדייה לנהרא
וטבע.</span>

<span dir="rtl">אתא לקמיה דרבה. פטריה, אמר ליה אביי והא מציל עצמו בממון
חבירו הוא א"ל האי מעיקרא רודף הוה.</span>

<span dir="rtl">(האיש העלה חמור על ספינה וכמעט גרם לה לטבוע. מלח זרק את
החמור לנהר, והוא טבע. האיש תבע אותו למשפט אצל החכם רבה, אך הוא פטר את
המלח מהתביעה על כי הוא "מציל עצמו בממון חבירו", ניתן לומר, שבעל החמור
הוא בחזקת רודף, והפעם הצילו מעבירה בממונו בלבד ולא בנפשו...).</span>

<span dir="rtl">נושא קרוב ל"רודף" הוא "המוסר". כלומר, מי שמלשין על יהודי
לשלטונות הגויים. מושג שהתגבש, בעיקר אחרי הכיבוש הרומי ובגלות.</span>

<span dir="rtl">גם כאן הרמב"ם מתיר, אך נזהר מאוד.</span>

<u><span dir="rtl">רמב"ם יד החזקה הלכות חובל ומזיק פרק ח</span></u>

<span dir="rtl">(י) **מותר להרוג המוסר בכל מקום ואפילו בזמן הזה שאין
דנין דיני נפשות. ומותר להרגו קודם שימסור, אלא כשאמר הריני מוסר** פלוני
בגופו או בממונו, ואפילו ממון קל, הרי התיר עצמו למיתה. ומתרין בו ואומרין
לו אל תמסור. אם העיז פניו ואמר לא כי אלא אמסרנו, מצוה להרגו, **וכל הקודם
להרגו זכה**</span>:

<span dir="rtl">(יא) עשה המוסר אשר זמם ומסר, יראה לי שאסור להרגו, אלא אם
כן הוחזק למסור. הרי זה יהרג שמא ימסור אחרים.</span>

<span dir="rtl">המשותף לכל אלה, שעל פי ההלכה, ניתנת רשות "לקחת את חוק
בידיים". ואם חכמים נזהרו מאוד בתקנות אלו, הרי קיצוניים בימינו נזהרים,
כמובן פחות.</span>

<span dir="rtl"><u>הרב נתן צבי פרידמן, במאמר בשם "דין רודף למחבלים" משנת
1972, משתמש במקורותינו,</u> למשל:</span>

<span dir="rtl">כך כותב הרמב"ם (ה' רוצח ושמירת הנפש פרק א):</span>

<span dir="rtl"> הרודף אחר חבירו להרגו, אפילו היה הרודף הקטן, הרי כל
ישראל מצווין להציל הנרדף מיד הרודף, ואפילו בנפשו של רודף.</span>

<span dir="rtl">ודבר זה נאמר לא רק על אלה שעושים המעשה הנפשע הזה בעצמם,
שמביאים את הפצצה והורגים בזה אנשים וטף, אלא גם אלה המארגנים הפשע הזה
ושולחים אותם לכאן, כל אלה נחשבים לרוצחים בפועל, כאילו עשו הדבר במו
ידיהם.</span>

<span dir="rtl">אלא שזה מאמר בלבד, ומנסה לשכנע בעזרת המשפט העברי את
המשפט הישראלי. כלומר, שהחוק הישראלי, יראה בכל מי שזומם לרצוח כראוי לדין
מוות, מבלי שביצע עבירה בפועל, בניגוד לגישה המודרנית המענישה על מעשה
(כולל ניסיון למעשה או שותפות במעשה) אך לא על רצון.</span>

<span dir="rtl">לעומת זה ארגון להב"ה פועלים מעשית, על פי דין רודף.
לכאורה, במסגרת החוק, אך לא פעם תוך חריגה ממנו.</span>

<span dir="rtl">פעילות מוצהרת:</span>

<span dir="rtl">מחמוד לא חשב שהמצב עלול להגיע לרתיחה ואמר ל'ידיעות
ראשון' שהוא מאמין שהמהומה תירגע תוך יממה. בניגוד לתחושותיו, ביום חתונתו
הוא נאלץ להסתייע במאות שוטרים שהשגיחו שהחתונה תעבור בשלום. במהלך החתונה
הפגינו מחוץ לאולם מאות פעילים, רובם שייכים לארגון להב"ה בראשותו של בנצי
גופשטיין, וקראו קריאות בגנות בני הזוג, הערבים והאיסלאם</span>.

<span dir="rtl">כעת מתברר שהאירוע רחוק מלהסתיים. בימים האחרונים הופצו
הודעות בקבוצות הוואטסאפ הרלוונטיות, ובהן דרישה לגיוס יהודים לעבודה קבועה
בכניסה לאולם "שמש אדומה". דרישות התפקיד: **לעמוד עם שלטים ולשכנע את בעלי
השמחה שלא לחגוג אותה שם.** בהודעה גם צוין שהשכר הוא 30 שקל לשעה</span>.

<span dir="rtl">גופשטיין: "אנחנו נעדכן כשזה יתחיל. אנחנו מתכננים לעשות
זאת בשל העובדה שהם נתנו למחמוד מקום להתחתן. **אנחנו מתכננים להרתיע
אנשים** כדי שלא יתנו במה לדברים האלה. דיברנו עם בעל האולם והזהרנו אותו
שזה מה שנעשה. אנחנו עושים את שלנו וזה לא מעניין אותי אם הוא חושש, אבל
לפי מה שהבנתי זה מפריע לו. לא אכפת לי שזה עלול לפגוע לו בפרנסה, אמרנו לו
שזה מה שיהיה</span>".

<span dir="rtl">ואין צורך להזכיר שימוש ב"דין רודף" לרדיפה פוליטית ולרצח
פוליטי, כאשר ראש הממשלה "רודף" אחרי אזרחי ישראל כי הוא מסכן, לכאורה, את
חייהם.</span>

<span dir="rtl">פוטנציאל נוסף לאלימות נגד ערבים הוא כמובן, ספר יהושע
וקטעים בתורה:</span>

<u><span dir="rtl">ספר יהושע פרק כג</span></u>

<span dir="rtl">(יב) כִּי אִם שׁוֹב תָּשׁוּבוּ וּדְבַקְתֶּם בְּיֶתֶר הַגּוֹיִם הָאֵלֶּה הַנִּשְׁאָרִים הָאֵלֶּה
אִתְּכֶם וְהִתְחַתַּנְתֶּם בָּהֶם וּבָאתֶם בָּהֶם וְהֵם בָּכֶם</span>:

<span dir="rtl">(יג) יָדוֹעַ תֵּדְעוּ כִּי לֹא יוֹסִיף יְהֹוָה אֱלֹהֵיכֶם לְהוֹרִישׁ אֶת הַגּוֹיִם
הָאֵלֶּה מִלִּפְנֵיכֶם וְהָיוּ לָכֶם לְפַח וּלְמוֹקֵשׁ וּלְשֹׁטֵט בְּצִדֵּיכֶם וְלִצְנִנִים בְּעֵינֵיכֶם עַד אֲבָדְכֶם
מֵעַל הָאֲדָמָה הַטּוֹבָה הַזֹּאת אֲשֶׁר נָתַן לָכֶם יְהֹוָה אֱלֹהֵיכֶם:</span>

<u><span dir="rtl">ספר במדבר פרק לג</span></u>

<span dir="rtl">(נא) דַּבֵּר אֶל בְּנֵי יִשְׂרָאֵל וְאָמַרְתָּ אֲלֵהֶם כִּי אַתֶּם עֹבְרִים אֶת הַיַּרְדֵּן
אֶל אֶרֶץ כְּנָעַן</span>:

<span dir="rtl">(נב) וְהוֹרַשְׁתֶּם אֶת כָּל ישְׁבֵי הָאָרֶץ מִפְּנֵיכֶם וְאִבַּדְתֶּם אֵת כָּל מַשְׂכִּיֹּתָם
וְאֵת כָּל צַלְמֵי מַסֵּכֹתָם תְּאַבֵּדוּ וְאֵת כָּל בָּמוֹתָם תַּשְׁמִידוּ</span>:

<span dir="rtl">(נג) וְהוֹרַשְׁתֶּם אֶת הָאָרֶץ וִישַׁבְתֶּם בָּהּ כִּי לָכֶם נָתַתִּי אֶת הָאָרֶץ לָרֶשֶׁת
אֹתָהּ</span>:

<span dir="rtl">(נד) וְהִתְנַחַלְתֶּם אֶת הָאָרֶץ בְּגוֹרָל לְמִשְׁפְּחֹתֵיכֶם לָרַב תַּרְבּוּ אֶת נַחֲלָתוֹ
וְלַמְעַט תַּמְעִיט אֶת נַחֲלָתוֹ אֶל אֲשֶׁר יֵצֵא לוֹ שָׁמָּה הַגּוֹרָל לוֹ יִהְיֶה לְמַטּוֹת אֲבֹתֵיכֶם
תִּתְנֶחָלוּ</span>:

<span dir="rtl">(נה) **וְאִם לֹא תוֹרִישׁוּ אֶת ישְׁבֵי הָאָרֶץ מִפְּנֵיכֶם וְהָיָה אֲשֶׁר תּוֹתִירוּ
מֵהֶם לְשִׂכִּים בְּעֵינֵיכֶם וְלִצְנִינִם בְּצִדֵּיכֶם וְצָרֲרוּ אֶתְכֶם עַל הָאָרֶץ אֲשֶׁר אַתֶּם ישְׁבִים
בָּהּ:**</span>

<span dir="rtl">גם את הפוטנציאל הזה ניסו חז"ל להקטין:</span>

<u><span dir="rtl">תלמוד בבלי מסכת כתובות דף קי/ב</span></u>

<span dir="rtl">דאמר רב יהודה: כל העולה מבבל לארץ ישראל עובר בעשה, שנאמר
בבלה יובאו ושמה יהיו עד יום פקדי אותם נאם ה'. ורבי זירא ההוא בכלי שרת
כתיב, ורב יהודה כתיב קרא אחרינא: "השבעתי אתכם בנות ירושלים בצבאות או
באילות השדה" וגו', ורבי זירא, ההוא **שלא יעלו ישראל בחומה.** ורב יהודה
השבעתי אחרינא כתיב \[כלומר הפסוק נאמר יותר מפעם אחת\]. ורבי זירא ההוא
מיבעי ליה לכדרבי יוסי ברבי חנינא **דאמר: ג' שבועות הללו למה? אחת שלא
יעלו ישראל בחומה ואחת שהשביע הקדוש ברוך הוא את ישראל שלא ימרדו באומות
העולם** ואחת שהשביע הקדוש ברוך הוא את העובדי כוכבים שלא ישתעבדו בהן
בישראל יותר מדאי.</span>

<span dir="rtl">כלומר, הדעה הנגדית היא לא רק נגד אלימות נגד גויים (לא
לעלות בחומה) אלא נגד ציונות בכלל...</span>

<span dir="rtl">צריך, להבהיר, שבתביעה זו של התורה וספר יהושע להשמיד את
תושבי הארץ הלא ישראלים, אין שום דרישה או הסכמה במפורש לפעולה אישית,
שאינה במסגרת מדינית. אף על פי כן, יש המפרשים זאת בנוסח "קנאים פוגעים
בו".</span>

YNET

<span dir="rtl">על גבעה סמוך לדרום הר חברון, תחת מעטה חשאיות, מפעיל
ארגון [להב"ה](http://www.ynet.co.il/tags/%D7%9C%D7%94%D7%91%22%D7%94)</span> <span dir="rtl">מחנה
אימונים לנערי הגבעות, שם הם לומדים קרב מגע, ערבית, שדאות וביצוע מעקבים,
מקבלים הרצאות כיצד להתמודד עם חקירות שב"כ ומשטרה, ישנים בשטח ויוצאים
לפעולות ליליות. כך חושף היום (ג') "ידיעות אחרונות</span>".

<span dir="rtl">והמסקנה:</span>

<span dir="rtl">מנקודת ראות יהודית דתית, הציונות, ובעיקר הצלחתה, מהווה
פוטנציאל אלימות נגד יושבי הארץ הלא יהודים.</span>

<span dir="rtl">מבחינה זו בולט ההבדל בין החרדים (הדבקים עדיין בשלוש
השבועות) ובין הציונים הדתיים המתפלגים לחלק שהולך ונוטה לאלימות רכה
(מצעדי דגלים) או קשה (נערי גבעות) וחלק ליברלי מודרני שמנסה לנתב את דרכו,
בסתירה שבין התביעות ההלכתיות ובין הזהות הליברלית מודרנית.</span>

<span dir="rtl">החלק היותר קיצוני, מסתמך על הרשות לקחת את החוק לידים
בנוסח "קנאים פוגעים בו" גם בנושא זה.</span>

<span dir="rtl">כאמור, אלימות הנובעת מהחוק, יש בכל דת ממוסדת, ובכל משטר
אידיאולוגי קיצוני. אבל לא מצאתי הרשאה לאלימות אישית, שלא דרך מוסדות
משפטיים, בנצרות.  
אך יש משהו דומה הן באינקויזיציה הנוצרית בעת החדשה, והן במשטרים
טוטליטריים כמו הסטליניזם בברה"מ, וזה עניין ההלשנה של יחיד. אם הלשנה של
יחיד, יכולה להביא לחקירה, עינויים ומוות של חשוד, זה מאפשר "ענישה", שהיא
למעשה, מחוץ לתחום מערכת המשפט. זה, אגב, שונה לחלוטין מהדין "על פי שנים
עדים יקום דבר", מפני ששני עדים ניתן לחקור חקירה אמיתית, ובדרך כלל, קל
למצוא סתירות בין שנים המעידים עדות שקר.</span>

<span dir="rtl">משהו מהסוג "קנאים פוגעים בו" יש באסלאם.</span>

<span dir="rtl"><u>אלימות בדת המוסלמית.</u></span>

<span dir="rtl">באסלאם קיים מושג הפתווה, שמוציא מופתי ומחייב לפחות את
מאמיניו של אותו מופתי. בדרך כלל מדובר על מצוות דתיות, אך קיימת גם
מעורבות פוליטית גדולה של חכמי הדת.</span>

<span dir="rtl">ולענייננו הוא יכול להוציא פתווה המצווה להרוג אדם
מסוים... זה לא "קנאים פוגעם בו" בנוסח היהודי, של שופטים, גוזרים דין
ומבצעים, אלא רק של מבצעים.</span>

<span dir="rtl">האירוע המפורסם ביותר בעשרות השנים האחרונות הוא תגובת
מנהיג אירן (שהוא בעל תואר דתי) לספרו של סלמן רושדי "פסוקי השטן".</span>

<span dir="rtl">להלן קטע מהויקיפדיה:</span>

<span dir="rtl">ב</span>-[14
<span dir="rtl">בפברואר</span>](https://he.wikipedia.org/wiki/14_%D7%91%D7%A4%D7%91%D7%A8%D7%95%D7%90%D7%A8) [1989](https://he.wikipedia.org/wiki/1989),
<span dir="rtl">הוציא
ה[אייתוללה](https://he.wikipedia.org/wiki/%D7%90%D7%99%D7%99%D7%AA%D7%95%D7%9C%D7%9C%D7%94)</span> [<span dir="rtl">רוחאללה
ח'ומייני</span>](https://he.wikipedia.org/wiki/%D7%A8%D7%95%D7%97%D7%90%D7%9C%D7%9C%D7%94_%D7%97%27%D7%95%D7%9E%D7%99%D7%99%D7%A0%D7%99), [<span dir="rtl">המנהיג
העליון
באיראן</span>](https://he.wikipedia.org/wiki/%D7%94%D7%9E%D7%A0%D7%94%D7%99%D7%92_%D7%94%D7%A2%D7%9C%D7%99%D7%95%D7%9F_%D7%91%D7%90%D7%99%D7%A8%D7%90%D7%9F) <span dir="rtl">דאז</span>, [<span dir="rtl">פתווה</span>](https://he.wikipedia.org/wiki/%D7%A4%D7%AA%D7%95%D7%95%D7%94) <span dir="rtl">המורה
לכל המוסלמים על הוצאתו להורג של רושדי ושל כל מי שהיה מעורב בהוצאת הספר.
ח'ומייני קרא לספר "חילול קודש כנגד
ה[אסלאם](https://he.wikipedia.org/wiki/%D7%90%D7%A1%D7%9C%D7%90%D7%9D)</span>",
<span dir="rtl">והאשים את רושדי
ב[כפירה](https://he.wikipedia.org/wiki/%D7%9B%D7%95%D7%A4%D7%A8_(%D7%90%D7%9E%D7%95%D7%A0%D7%94_%D7%93%D7%AA%D7%99%D7%AA))</span> -
<span dir="rtl">ניסיון לנטוש את האמונה באסלאם, שעונשו מוות. כמו כן,
ב</span>-[24
<span dir="rtl">בפברואר</span>](https://he.wikipedia.org/wiki/24_%D7%91%D7%A4%D7%91%D7%A8%D7%95%D7%90%D7%A8),
<span dir="rtl">הציע ח'ומייני פרס של 3 מיליון דולר על ראשו של
רושדי</span>.

<span dir="rtl">ארגונים חמושים איסלמיים כמו החזבאללה הביעו את רצונם
הנלהב לבצע את גזר הדין ולרצוח את רושדי והמעורבים בהוצאת הספר. גם התאחדות
הסטודנטים המוסלמית באירופה הציעה את שירותיה לביצוע הפאתווה</span>.

<span dir="rtl">סלמן רושדי נאלץ להסתתר, ומקבל הגנה של המשטרה הבריטית.
הפרס על ראשו מועלה ל-6 מיליון דולר</span>.

<span dir="rtl">......</span>

<span dir="rtl">חנויות ספרים
בעיר [ברקלי](https://he.wikipedia.org/wiki/%D7%91%D7%A8%D7%A7%D7%9C%D7%99_(%D7%A7%D7%9C%D7%99%D7%A4%D7%95%D7%A8%D7%A0%D7%99%D7%94))</span> <span dir="rtl">במדינת [קליפורניה](https://he.wikipedia.org/wiki/%D7%A7%D7%9C%D7%99%D7%A4%D7%95%D7%A8%D7%A0%D7%99%D7%94)</span>,
<span dir="rtl">שהציעו את הספר למכירה,
הוצתו</span>. <span dir="rtl">ב</span>-[24
<span dir="rtl">בפברואר</span>](https://he.wikipedia.org/wiki/24_%D7%91%D7%A4%D7%91%D7%A8%D7%95%D7%90%D7%A8) <span dir="rtl">נורו
למוות 12 אנשים במהומות נגד הספר
ב[מומבאי](https://he.wikipedia.org/wiki/%D7%9E%D7%95%D7%9E%D7%91%D7%90%D7%99)</span>.
<span dir="rtl">מספר אנשים נהרגו גם
ב[מצרים](https://he.wikipedia.org/wiki/%D7%9E%D7%A6%D7%A8%D7%99%D7%9D)</span> <span dir="rtl">ובמקומות
נוספים. קהילות מוסלמיות ברחבי העולם ערכו אסיפות ציבוריות, ושרפו בהן את
הספר</span>.

<span dir="rtl">ב</span>-[1991](https://he.wikipedia.org/wiki/1991) <span dir="rtl">נדקר
למוות
ה[מתרגם](https://he.wikipedia.org/wiki/%D7%AA%D7%A8%D7%92%D7%95%D7%9D)</span> <span dir="rtl">ל[יפנית](https://he.wikipedia.org/wiki/%D7%99%D7%A4%D7%A0%D7%99%D7%AA)</span> <span dir="rtl">של
רושדי</span>, [<span dir="rtl">היטושי
איגרשי</span>](https://he.wikipedia.org/wiki/%D7%94%D7%99%D7%98%D7%95%D7%A9%D7%99_%D7%90%D7%99%D7%92%D7%A8%D7%A9%D7%99) <span dir="rtl">ב[טוקיו](https://he.wikipedia.org/wiki/%D7%98%D7%95%D7%A7%D7%99%D7%95)</span>.

<span dir="rtl">באותה שנה המתרגם
ל[איטלקית](https://he.wikipedia.org/wiki/%D7%90%D7%99%D7%98%D7%9C%D7%A7%D7%99%D7%AA)</span> <span dir="rtl">של
רושדי, אטורה קפריולו, נדקר בביתו
ב[מילאנו](https://he.wikipedia.org/wiki/%D7%9E%D7%99%D7%9C%D7%90%D7%A0%D7%95)</span>.

<span dir="rtl">ב</span>-[1993](https://he.wikipedia.org/wiki/1993),
<span dir="rtl">המוציא לאור של ספריו של רושדי
ב[נורווגיה](https://he.wikipedia.org/wiki/%D7%A0%D7%95%D7%A8%D7%95%D7%95%D7%92%D7%99%D7%94)</span>,
<span dir="rtl">ויליאם ניגארד, נורה ונפצע קשה בהתקפה מחוץ לביתו
שב[אוסלו](https://he.wikipedia.org/wiki/%D7%90%D7%95%D7%A1%D7%9C%D7%95)</span>.

37<span dir="rtl">אורחים מתו כאשר המלון שבו שהו בסיבס
שב[טורקיה](https://he.wikipedia.org/wiki/%D7%98%D7%95%D7%A8%D7%A7%D7%99%D7%94)</span>,
<span dir="rtl">הוצת על ידי מפגינים שמחו נגד עזיז נסין, מתרגם רושדי
ל[טורקית](https://he.wikipedia.org/wiki/%D7%98%D7%95%D7%A8%D7%A7%D7%99%D7%AA)</span>.

<span dir="rtl">בבלגיה נורו למוות שני מנהיגים מוסלמים שהתנגדו לפתווה של
ח'ומייני</span>.

<span dir="rtl">השייח יוסוף אל קרדאווי, מגדולי המנהיגים הדתיים במצרים,
הוציא בזמנו פתווה הקוראת לפגוע ביהודים בכל העולם, והמשבחת פיגועי
התאבדות. (מאוחר יותר חזר בו).</span>

<span dir="rtl">האלימות הזאת שונה, מ"קנאים פוגעים בו", במובן זה שאת
ההוראה (כלומר: הכרעת הדין...) נותן חכם הדת, ולא כל אדם הרואה את
"העבירה". אבל, **הביצוע מוטל על כל מאמין,** ולא על המערכת
המשפטית.</span>

<span dir="rtl">יש מקבילה לפתווה גם אצלנו, והיא "פסק הלכה" על פי "דין
תורה".</span>

<span dir="rtl">כל רב יכול להוציא "פסק הלכה" בכל עניין, ובדרך כלל זו
תשובה על שאלה דתית. המעורבות הפוליטית של רבנים קיצוניים מתבטאת בפסקי
הלכה העוסקים בנושאים שאינם הלכתיים ממש, אלא הם מחליטים שהם נובעים
מההלכה. למשל, באיסור פינוי התנחלויות וכד', והמקרה הקיצוני הוא "דין רודף"
שאחרי רצח רבין, כל הרבנים שהסכימו איתו "נעלמו" או "נאלמו".</span>

<span dir="rtl">פסק ההלכה מחייב את המאמין ברב, כמו הפתווה אצל
המוסלמים.</span>

<span dir="rtl">ושוב דוגמה ידועה:</span>

YNET <span dir="rtl">2005</span>

<span dir="rtl">מנהיג הציונות הדתית, הרב אברהם שפירא, ו"רבנים למען ארץ
ישראל" הודיעו כי "פינוי ישובים הוא איסור תורה חמור השווה ערך לחילול שבת
או אכילת אוכל אסור". לדבריהם, אסור לחיילים להשתתף בפינוי - גם אם הדבר
יביא לנקיטת אמצעים נגדם. רב מחב"ד לחיילים: צריך לההרג - ולא לבצע פקודת
פינוי</span>. 

<span dir="rtl">לסיכום, האלימות של פנחס הכוהן כנגד זמרי בן סלוא, וכזבי
בת צור המדיינית, ומושג "קנאים פוגעים בו", מהווה פוטנציאל של היתר לאלימות
"בשם החוק", למרות שבדרך כלל, רוב חכמי ישראל נזהרו מאוד מכיוונים כאלה,
החורגים ממערכת שיפוט אמיתית.</span>
