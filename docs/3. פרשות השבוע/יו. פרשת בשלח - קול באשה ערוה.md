<span dir="rtl"><u>פרשת בשלח – "קול באשה
ערוה"</u></span><span dir="ltr"></span>

<span dir="ltr"></span>

<span dir="rtl"><u>מהי ערווה?</u></span>

<span dir="ltr"></span><span dir="rtl">1. איברי המין.</span>

<span dir="ltr"></span><span dir="rtl">2. הכללה לחטא הקשור במין.</span>

<span dir="ltr"></span><span dir="rtl">3. הכללה לחטא הקשור בהרהורים על
חטא הקשור במין.</span>

<span dir="ltr"></span><span dir="rtl">4. כנוי לאשה שאסור לאדם לבוא במגע
אתה (ברבים "עריות").</span>

<span dir="ltr"></span>

<span dir="ltr"></span><span dir="rtl">"קול באשה ערוה" –</span>

<span dir="rtl">קולה של אשה, הוא גורם (לגבר...) להרהר בחוויות מיניות שהן
חטא לגביו.</span>

<span dir="ltr"></span>

<span dir="rtl">נראה, שההתייחסות המגוונת למותר ואסור בנושא זה, ונושאים
הקרובים אליו, אינה חידוש של קיצוניים בימינו, אלא מלווה את היהדות (ודתות
אחרות) לאורך אלפי שנים.</span>

<span dir="rtl">התייחסות זו היא חלק מגישה כללית הרואה את האשה כנחותה,
חסרת זכויות, חסרת יכולת, ואפילו אם לא, היא מפתה מבחינה מינית ומערערת את
הסדר הנכון.</span>

<span dir="rtl">והפסוקים הבאים בפרשה שלנו, הביאו לדיון זה....</span>

<span dir="ltr"></span>

<span dir="rtl"><u>שמות ט"ו</u></span>

<span dir="ltr"></span><span dir="rtl">(כ) וַתִּקַּח מִרְיָם הַנְּבִיאָה אֲחוֹת אַהֲרֹן אֶת
הַתֹּף בְּיָדָהּ וַתֵּצֶאןָ כָל הַנָּשִׁים אַחֲרֶיהָ בְּתֻפִּים וּבִמְחֹלֹת:</span>

<span dir="ltr"></span><span dir="rtl">(כא) וַתַּעַן לָהֶם מִרְיָם שִׁירוּ לַיהוה כִּי
גָאֹה גָּאָה סוּס וְרֹכְבוֹ רָמָה בַיָּם:</span>

<span dir="ltr"></span>

<span dir="rtl">למה לה מותר, ואילו על במות ציבוריות מישראל יש
בעיה?</span>

<span dir="rtl">ממתי "קול באשה ערווה", וריקוד נשים פריצות מוחלטת?</span>

<span dir="ltr"></span>

<span dir="rtl">בניגוד לתחושה, המתקבלת מהיהדות האורתודוקסית בימינו, על
מקומה של האישה, נחיתותה וחולשתה, אין הדבר כך בתנ"ך. וזאת למרות ההיררכיה
המקובלת בחברות שבטיות (ולא רק). גם אחר כך, לא היה תמיד כך ולא בכל מקום
כך.</span>

<span dir="rtl">בספר בראשית, בתקופת האבות, הנשים מנווטות לא רע (שרה,
רבקה, ואפילו לאה ורחל המחליטות עם מי ישכב יעקב...).</span>

<span dir="rtl">בתחילת ספר שמות, הנשים נוטלות פיקוד: יוכבד, מרים, בת
פרעה, המיילדות...</span>

<span dir="rtl">בספר במדבר, מקבלות בנות צלפחד זכות ירושה, כאשר אין בנים
במשפחה, אבל מה שמפתיע יותר, שהן מלמדות את אלוהים חוק חדש...</span>

<span dir="rtl"><u>במדבר כ"ז:</u></span>

<span dir="ltr"></span><span dir="rtl">(ו) וַיֹּאמֶר יהוה אֶל משֶׁה
לֵּאמֹר:</span>

<span dir="ltr"></span><span dir="rtl">(ז) כֵּן בְּנוֹת צְלָפְחָד דֹּבְרֹת נָתֹן תִּתֵּן
לָהֶם אֲחֻזַּת נַחֲלָה בְּתוֹךְ אֲחֵי אֲבִיהֶם וְהַעֲבַרְתָּ אֶת נַחֲלַת אֲבִיהֶן לָהֶן:</span>

<span dir="ltr"></span><span dir="rtl">(ח) וְאֶל בְּנֵי יִשְׂרָאֵל תְּדַבֵּר לֵאמֹר אִישׁ
כִּי יָמוּת וּבֵן אֵין לוֹ וְהַעֲבַרְתֶּם אֶת נַחֲלָתוֹ לְבִתּוֹ:</span>

<span dir="ltr"></span>

<span dir="rtl">נעמי ורות מובילות את בועז "לחופה". (נעמי מנחה את רות,
להתייחד עם בועז בגורן...)</span>

<span dir="ltr"></span>

<span dir="rtl">אביגיל, ובת שבע "מסובבות" את דוד מלך ישראל. אביגיל הופכת
לאשתו, בת שבע לא רק אשתו, אלא גם דואגת שבנה יירש את הממלכה.</span>

<span dir="rtl">את דבורה הנביאה כולנו מכירים... אך גם לחולדה הנביאה
תפקיד חשוב בעידוד יאשיהו המלך למלא את הכתוב בספר התורה "שנמצא" לפתע
במקדש..</span>

<span dir="rtl">מלכות לא קיימות ביהודה ובישראל (מלבד עתליה, שנוטלת את
המלוכה באלימות), אבל ספר מלכים מזכיר את אם המלך, ומן הסתם היה לה
תפקיד:</span>

<span dir="rtl">ירבעם... ושם אמו צרועה...</span>

<span dir="rtl">רחבעם... ושם אמו נעמה...</span>

<span dir="rtl">אסא... שם אמו מעכה...</span>

<span dir="rtl">יהושפט... שם אמו עזובה...</span>

<span dir="rtl">עוזיה... שם אמו יכליהו...</span>

<span dir="rtl">וכן הלאה.</span>

<span dir="rtl">גם ב"שיר השירים" האשה נראית בולטת יותר מהגבר, ובהחלט
איננה פסיבית. כדאי לקרוא בעיון.  
בכל מקרה זו שירת אהבה, שרובה נשית, וגברים יהודים קוראים אותה בכל
הדורות.</span>

<span dir="rtl">ספר "משלי" שהוא אנטולוגיה , מכיל כבר עמדות שונות.</span>

<span dir="rtl">מצד אחד, פרק ז', האשה הנואפת, הפתיינית, המסוכנת (אבל
היוזמת):</span>

<span dir="ltr"></span><span dir="rtl">(ד) אֱמֹר לַחָכְמָה אֲחֹתִי אָתְּ וּמֹדָע לַבִּינָה
תִקְרָא:</span>

<span dir="ltr"></span><span dir="rtl">(ה) לִשְׁמָרְךָ מֵאִשָּׁה זָרָה מִנָּכְרִיָּה אֲמָרֶיהָ
הֶחֱלִיקָה:</span>

<span dir="ltr"></span><span dir="rtl">(ו) כִּי בְּחַלּוֹן בֵּיתִי בְּעַד אֶשְׁנַבִּי
נִשְׁקָפְתִּי:</span>

<span dir="ltr"></span><span dir="rtl">(ז) וָאֵרֶא בַפְּתָאיִם אָבִינָה בַבָּנִים נַעַר
חֲסַר לֵב:</span>

<span dir="ltr">.........</span>

<span dir="ltr"></span><span dir="rtl">(יג) וְהֶחֱזִיקָה בּוֹ וְנָשְׁקָה לּוֹ הֵעֵזָה
פָנֶיהָ וַתֹּאמַר לוֹ:</span>

<span dir="ltr">........</span>

<span dir="ltr"></span><span dir="rtl">(יח) לְכָה נִרְוֶה דֹדִים עַד הַבֹּקֶר נִתְעַלְּסָה
בָּאֳהָבִים:</span>

<span dir="ltr"></span><span dir="rtl">(יט) כִּי אֵין הָאִישׁ בְּבֵיתוֹ הָלַךְ בְּדֶרֶךְ
מֵרָחוֹק:</span>

<span dir="ltr"></span>

<span dir="rtl">מצד שני האישה המושלמת בפרק ל"א:</span>

<span dir="ltr"></span>

<span dir="ltr"></span><span dir="rtl">(י) אֵשֶׁת חַיִל מִי יִמְצָא וְרָחֹק מִפְּנִינִים
מִכְרָהּ:</span>

<span dir="ltr"></span><span dir="rtl">(יא) בָּטַח בָּהּ לֵב בַּעְלָהּ וְשָׁלָל לֹא
יֶחְסָר:</span>

<span dir="ltr"></span><span dir="rtl">(יב) גְּמָלַתְהוּ טוֹב וְלֹא רָע כֹּל יְמֵי
חַיֶּיהָ:</span>

<span dir="ltr"></span><span dir="rtl">(יג) דָּרְשָׁה צֶמֶר וּפִשְׁתִּים וַתַּעַשׂ בְּחֵפֶץ
כַּפֶּיהָ:</span>

<span dir="ltr"></span><span dir="rtl">(יד) הָיְתָה כָּאֳנִיּוֹת סוֹחֵר מִמֶּרְחָק תָּבִיא
לַחְמָהּ:</span>

<span dir="ltr"></span><span dir="rtl">(טו) וַתָּקָם בְּעוֹד לַיְלָה וַתִּתֵּן טֶרֶף
לְבֵיתָהּ וְחֹק לְנַעֲרֹתֶיהָ:</span>

<span dir="ltr"></span><span dir="rtl">(טז) זָמְמָה שָׂדֶה וַתִּקָּחֵהוּ מִפְּרִי כַפֶּיהָ
נטעה כָּרֶם:</span>

<span dir="ltr"></span><span dir="rtl">(יז) חָגְרָה בְעוֹז מָתְנֶיהָ וַתְּאַמֵּץ
זְרוֹעֹתֶיהָ:</span>

<span dir="ltr"></span><span dir="rtl">(יח) טָעֲמָה כִּי טוֹב סַחְרָהּ לֹא יִכְבֶּה
בַלַּיְלָה נֵרָהּ:</span>

<span dir="ltr"></span><span dir="rtl">(יט) יָדֶיהָ שִׁלְּחָה בַכִּישׁוֹר וְכַפֶּיהָ תָּמְכוּ
פָלֶךְ:</span>

<span dir="ltr">.......</span>

<span dir="ltr"></span><span dir="rtl">(כו) פִּיהָ פָּתְחָה בְחָכְמָה וְתוֹרַת חֶסֶד עַל
לְשׁוֹנָהּ:</span>

<span dir="ltr"></span><span dir="rtl">(כז) צוֹפִיָּה הֲלִיכוֹת בֵּיתָהּ וְלֶחֶם עַצְלוּת
לֹא תֹאכֵל:</span>

<span dir="ltr"></span><span dir="rtl">(כח) קָמוּ בָנֶיהָ וַיְאַשְּׁרוּהָ בַּעְלָהּ
וַיְהַלְלָהּ:</span>

<span dir="ltr"></span>

<span dir="rtl">לכאורה, אישה נאמנה יושבת בית וצייתנית, אך בפירוט הדברים,
היא גם עובדת קשה בכל עבודה מקצועית, סוחרת, פילנטרופית, וחכמתה ניכרת גם
בדבריה. רמה גבוהה של שוויון.</span>

<span dir="ltr"></span>

<span dir="rtl">ואם נחזור ונדגיש שירה וריקודים, מרים הנביאה לא היתה
הזמרת והרקדנית היחידה.</span>

<span dir="rtl">בספר שופטים כ"א, בהקשר העצוב של סיפור פילגש בגבעה, מתגלה
מנהג:</span>

<span dir="ltr"></span>

<span dir="rtl"><u>שופטים כ"א</u></span>

<span dir="ltr"></span>

<span dir="ltr"></span><span dir="rtl">(יט) וַיֹּאמְרוּ הִנֵּה <u>חַג יהוה בְּשִׁלוֹ
מִיָּמִים יָמִימָה</u></span><span dir="ltr"></span> <span dir="rtl">אֲשֶׁר מִצְּפוֹנָה
לְבֵית אֵל מִזְרְחָה הַשֶּׁמֶשׁ לִמְסִלָּה הָעֹלָה מִבֵּית אֵל שְׁכֶמָה וּמִנֶּגֶב לִלְבוֹנָה:</span>

<span dir="ltr"></span><span dir="rtl">(כ) וַיְצַוֻּו אֶת בְּנֵי בִנְיָמִן לֵאמֹר לְכוּ
וַאֲרַבְתֶּם בַּכְּרָמִים:</span>

<span dir="ltr"></span><span dir="rtl">(כא) וּרְאִיתֶם וְהִנֵּה <u>אִם יֵצְאוּ בְנוֹת
שִׁילוֹ לָחוּל בַּמְּחֹלוֹת</u></span><span dir="ltr"></span>
<span dir="rtl">וִיצָאתֶם מִן הַכְּרָמִים וַחֲטַפְתֶּם לָכֶם אִישׁ אִשְׁתּוֹ מִבְּנוֹת שִׁילוֹ וַהֲלַכְתֶּם
אֶרֶץ בִּנְיָמִן:</span>

<span dir="ltr"></span>

<span dir="rtl">ואם הן מחוללות בכרמים, מן הסתם, מותר להסתכל
לכל...</span>

<span dir="rtl">וכאשר דוד חוזר מנצחונו על גוליית:</span>

<span dir="ltr"></span>

<span dir="rtl"><u>שמואל א' י"ח</u></span>

<span dir="ltr"></span><span dir="rtl">(ו) וַיְהִי בְּבוֹאָם בְּשׁוּב דָּוִד מֵהַכּוֹת אֶת
הַפְּלִשְׁתִּי וַתֵּצֶאנָה הַנָּשִׁים מִכָּל עָרֵי יִשְׂרָאֵל לָשִׁיר וְהַמְּחֹלוֹת לִקְרַאת שָׁאוּל הַמֶּלֶךְ בְּתֻפִּים
בְּשִׂמְחָה וּבְשָׁלִשִׁים:</span>

<span dir="ltr"></span><span dir="rtl">(ז) וַתַּעֲנֶינָה הַנָּשִׁים הַמְשַׂחֲקוֹת וַתֹּאמַרְןָ
הִכָּה שָׁאוּל בַּאֲלָפָיו וְדָוִד בְּרִבְבֹתָיו:</span>

<span dir="ltr"></span>

<span dir="rtl">אם כך את הכלל "קול באשה ערוה" לא למדו חכמינו מהתנ"ך,
בוודאי לא מימי הבית הראשון.</span>

<span dir="ltr"></span>

<span dir="rtl">בחמש מאות השנים של ימי הבית השני היו התפתחויות רבות, וגם
זרמים שונים ביהדות, ופולמוסים שונים. אבל היסטוריונים מועטים
מאוד...</span>

<span dir="rtl">אנחנו יודעים על מלכה אחת בתקופת החשמונאים, שלומציון
המלכה, שהייתה בברית עם הפרושים (שחז"ל הם ממשיכי דרכם).</span>

<span dir="ltr"></span>

<span dir="rtl">בתקופה זו נכתב "ספר היובלים" (נכתב כמאתיים שנה לפני
חורבן בית שני, בעברית. נמצא במלואו רק בתרגום לשפת געז, ובחלקו בעברית בין
מגילות מדבר יהודה). ספר היובלים, שמסבות שונות נדחה כספר חיצוני, "מתקן"
את ספר בראשית, ובין השאר מוסיף את שמות הנשים החסרות...</span>

<span dir="ltr"></span>

<span class="mark"><span dir="rtl">טו) וביובל השביעי בשבוע השלישי לקח
אנוש את אחותו נעמה לו לאשה, ותלד לו בן בשנה השלישית לשבוע החמישי, ויקרא
את שמו קינן.</span></span><span dir="ltr"></span>

<span dir="ltr">  
</span><span class="mark"><span dir="rtl">טז) ומקץ היובל השמיני לקח קינן
את אחותו מהללאית לו לאשה, ותלד לו בן ביובל התשיעי בשבוע הראשון בשנה
השלישית לשבוע, ויקרא את שמו מהללאל.</span></span><span dir="ltr"></span>

<span dir="ltr">  
</span><span class="mark"><span dir="rtl">יז) ובשבוע השני ליובל
העשירי לקח מהללאל את דינה בת ברכאל בת אחות אביו לו לאשה, ותלד לו בן
בשבוע השלישי בשנה השישית, ויקרא את שמו ירד. (יח) כי בימיו ירדו מלאכי ה'
הנקראים שומרים על הארץ, ללמד את בני אדם משפט ומישרים לעשותם
בארץ.</span></span><span dir="ltr"></span>

<span dir="ltr">  
</span><span class="mark"><span dir="rtl">יט) וביובל העשתי עשר לקח לו
ירד לאשה את בכה בת רצוצאל בת אחות אביו, בשבוע הרביעי ליובל הזה. (כ) ותלד
לו בן בשבוע החמישי בשנה הרביעית ליובל, ויקרא את
שמו חנוך.</span></span><span dir="ltr"></span>

<span dir="ltr"></span>

<span dir="rtl">בכל בתי הכנסת שנמצאו בארץ, מתקופת בית שני וגם בתקופת
המשנה והתלמוד לא נמצא סימן להפרדה בין נשים וגברים.</span>

<span dir="rtl">ובהחלט ידוע שנשים הלכו לבית הכנסת.</span>

<span dir="rtl">הנה, למשל, קטע שדן בשאלה, מה פירוש שבעל מקנא לאשתו, ולכן
דורש את מבחן הסוטה:</span>

<span dir="rtl"><u>ירושלמי סוטה ג' א'</u></span>

<span dir="ltr"></span> <span dir="rtl">.... אמר רבי יוסי בי רבי בון אמר
לה <u>אל תיכנסי לבית הכנסת</u></span>
<span dir="ltr"></span><span dir="rtl">\[כי את מסתכלת על גבר
אחר...\]</span><span dir="ltr">.</span> <span dir="rtl"><u>נכנסת
עמו</u></span> <span dir="ltr"></span><span dir="rtl">\[זה
בסדר?\]</span><span dir="ltr">.</span> <span dir="rtl">אמר רבי מנא לא
אמר אלא עמו הא זה אחר זה לא. רבי אבין אמר אפילו זה אחר זה. מכל מקום יש
רגלים לדבר.</span> <span dir="ltr"></span><span dir="rtl">\[כלומר אם הם
לא נכנסים יחד מותר לו לחשוד\]</span>

<span dir="ltr"></span>

<span dir="rtl">האם הייתה הפרדה בבית המקדש?</span>

<span dir="rtl">על כך הדעות חלוקות.</span>

<span dir="rtl">אפילו ליוסף בן מתתיהו, שהיה כוהן בעצמו בתקופת המקדש יש
גירסאות שונות.</span>

<span dir="rtl">בבית המקדש הייתה "עזרת נשים" אך לא במשמעות של בתי הכנסת
היום, אלא במשמעות שעד שם יכלו גם הנשים להיכנס, כי פנימה יותר נכנסו רק
גברים עם דרישות טהרה גדולות יותר.</span>

<span dir="ltr"></span>

<span dir="rtl"><u>משנה, כלים, פרק א'</u></span>

<span dir="ltr"></span>

<span dir="ltr"></span><span dir="rtl">(ח) לפנים מן החומה מקֻדש מהם,
שאוכלים שם קדשים קלים ומעשר שני. הר הבית מקֻדש ממנו, שאין זבים וזבות נדות
ויולדות נכנסים לשם. החיל מקדש ממנו, שאין גוים וטמא מת נכנסים לשם. עזרת
נשים מקדשת ממנו, <u>שאין טבול יום נכנס
לשם</u></span><span dir="ltr">,</span> <span dir="rtl">\[כלומר גברים
נכנסים לעזרת נשים\]</span><span dir="ltr"></span> <span dir="rtl">ואין
חיבים עליה חטאת. עזרת ישראל מקדשת ממנה, שאין מחסר כפורים נכנס לשם,
וחיבין עליה חטאת. עזרת הכהנים מקדשת ממנה, שאין ישראל נכנסים לשם אלא בשעת
צרכיהם, לסמיכה לשחיטה ולתנופה:</span>

<span dir="ltr"></span>

<span dir="ltr"></span>

<span dir="rtl"><u>יוסף בן מתתיהו, "נגד אפיון" ב' ח'</u></span>

<span dir="ltr"></span>

<span dir="rtl">כי ארבע חצרות (עזרות) במקדש מסביב, ובכל חצר וחצר נמצאה
משמרת מיוחדה לה לבדה על פי החק הקבוע. לכל אדם היה מותר להיכנס אל החצר
החיצונה (עזרת הנכרים) גם לנכרים, <u>ורק על הנשים הנידות נאסר לדרוך
בקרבה</u></span><span dir="ltr"></span><span dir="rtl">. אל החצר השנייה
(עזרת-נשים) <u>באו כל היהודים הגברים
והנשים</u></span><span dir="ltr"></span><span dir="rtl">, הטהורים מכל
טומאת הגוף. ואל החצר השלישית (עזרת ישראל) באו רק הזכרים מקרב היהודים,
אשר היו טהורים והתקדשו. </span>

<span dir="ltr"></span>

<span dir="rtl">עדותו מתאימה לכתוב במשנה.</span>

<span dir="rtl">לעומת זה בספר "מלחמת היהודים" ספר ה' ס' 198:</span>

<span dir="ltr"></span>

<span dir="ltr"></span><span dir="rtl">"במזרח היה צורך בשני שערים: מאחר
שבצד זה הוקם קיר מפריד התוחם מקום מיוחד לעבודת האלוהים של הנשים, היה
צורך בשער שני, והוא נפרץ אל מול השער הראשון..."</span>

<span dir="ltr"></span>

<span dir="rtl">מה שניתן להבין מכאן, שבימיו, או קרוב לימיו חל שינוי!
וכנראה, השינוי קשור לשמחת בית השואבה:</span>

<span dir="ltr"></span>

<span dir="rtl"><u>משנה, מסכת סוכה, פרק ה'</u></span>

<span dir="ltr"></span>

<span dir="ltr"></span> <span dir="rtl">(ב) במוצאי יום טוב הראשון של חג,
ירדו לעזרת נשים, ומתקנין שם <u>תקון
גדול</u></span><span dir="ltr"></span><span dir="rtl">. ומנורות של זהב
היו שם.....</span>

<span dir="ltr"></span><span dir="rtl">(ד) חסידים ואנשי מעשה היו מרקדים
לפניהם באבוקות של אור שבידיהן, ואומרים לפניהן דברי שירות ותשבחות. והלוים
בכנורות ובנבלים ובמצלתים ובחצוצרות ובכלי שיר בלא מספר, על חמש עשרה מעלות
היורדות מעזרת ישראל לעזרת נשים, ...</span>

<span dir="ltr"></span>

<span dir="rtl">והגמרא, אומנם שנים רבות לאחר מכן, מפרשת, בבלי, סוכה דף
נ"א</span>

<span dir="rtl">גמרא:....</span>

<span dir="rtl">מאי <u>תיקון גדול</u></span><span dir="ltr"></span>
<span dir="rtl">אמר רבי אלעזר כאותה ששנינו חלקה היתה בראשונה והקיפוה
גזוזטרא, והתקינו שיהו נשים יושבות מלמעלה ואנשים מלמטה. תנו רבנן בראשונה
היו נשים מבפנים ואנשים מבחוץ והיו באים לידי קלות ראש התקינו שיהו נשים
יושבות מבחוץ ואנשים מבפנים ועדיין היו באין לידי קלות ראש התקינו שיהו
נשים יושבות מלמעלה ואנשים מלמטה...</span>

<span dir="ltr"></span>

<span dir="rtl">וכמובן, שאלה, אם רבי אליעזר מפרש נכון לאחר שנים רבות מהו
"תיקון גדול" ......</span>

<span dir="rtl">בכל אלה לא מצאנו כלל, איסור על שמיעת שירת נשים או צפייה
בריקודי נשים.</span>

<span dir="rtl">מהיכן זה בא?</span>

<span dir="ltr"></span>

<span dir="rtl">לכאורה, בבלי ברכות דף כ"ד:</span>

<span dir="ltr"></span>

<span dir="rtl">אמר רבי יצחק טפח באשה ערוה למאי אילימא לאסתכולי
בה</span> <span dir="ltr"></span><span dir="rtl">\[אם לומר
הסתכלות\]</span> <span dir="ltr"></span><span dir="rtl">...... אמר רב
חסדא, שוק באשה ערוה שנאמר, "גלי שוק עברי נהרות" וכתיב "תגל ערותך וגם
תראה חרפתך". אמר שמואל, <u>קול באשה
ערוה</u></span><span dir="ltr"></span><span dir="rtl">, שנאמר "כי קולך
ערב ומראך נאוה". אמר רב ששת, שער באשה ערוה, שנאמר שערך כעדר
העזים...</span>

<span dir="ltr"></span>

<span dir="rtl">המינוח של "ערוה" כאן כוונתו "פיתוי מיני אסור". <u>אבל כל
האיסורים כאן, הם רק לעניין קריאת שמע (שזה נושא הדיון). כלומר אסור לקרוא
קריאת שמע בנוכחות...</u></span>

<span dir="ltr"></span>

<span dir="rtl">אבל אם נקפוץ מהמאה השלישית או החמישית, שבה נכתבו הדברים,
אל הרמב"ם במאה האחת עשרה, אנחנו כבר בצרות:</span>

<span dir="ltr"></span>

<span dir="ltr"></span>

<span dir="rtl"><u>רמב"ם היד החזקה, איסורי ביאה כ"א ב'</u></span>

<span dir="ltr"></span>

<span dir="ltr"></span><span dir="rtl">(ב) ואסור לאדם לקרוץ בידיו
וברגליו, או לרמוז בעיניו, לאחת מן העריות</span>
<span dir="ltr"></span><span dir="rtl">\[כל אשה שאסורה
עליו\]</span><span dir="ltr"></span><span dir="rtl">; וכן לשחק עימה, או
להקל ראש. ואפילו להריח בשמים שעליה, או להביט ביופייה - אסור; ומַכִּין
למתכוון לדבר זה, מכת מרדות. והמסתכל אפילו באצבע קטנה של אישה, ונתכוון
ליהנות, כמו שנסתכל במקום התורף; <u>ואפילו לשמוע קול
הערווה</u></span><span dir="ltr"></span><span dir="rtl">, או לראות
שיערה - אסור:</span>

<span dir="ltr"></span>

<span dir="rtl">אבל הוא המחמיר שבמחמירים (אולי רק הרלב"ג, היה "שונא
נשים" יותר ממנו).</span>

<span dir="ltr"></span>

<span dir="rtl">בימיו, או מעט לפניו, התנהגו יהודי ספרד, כנראה, אחרת
לחלוטין.</span>

<span dir="rtl"><u>יהודה הלוי</u></span>

<span dir="rtl">שׁוּר אִם קָרְעָה בַּת שַׁחַר שַׁחְרוּת שִׁרְיוֹנֶיהָ</span>

<span dir="rtl">אֶל קוֹל שִׁירֵי הַנַּעֲרָה וּלְקוֹל שִׁיר יוֹנֶיהָ</span>

<span dir="rtl">בְּתוּלוֹת עַל שִׁירָתָן וְכִנּוֹר עַל נְגִינָתוֹ</span>

<span dir="rtl">לַעֲלֹז הַיּוֹם בְּחָתָן יֹצֵא מֵחֻפָּתוֹ</span>

<span dir="ltr"></span>

<span dir="rtl"><u>שלמה אבן גבירול:</u></span>

<span dir="rtl">וְאַתְּ יוֹנָה, חֲבַצֶּלֶת שְׁרוֹנִים, / וְשׁוּלַיך מְלֵאִים פַּעֲמוֹנִים...</span>

<span dir="rtl">שְׁבִי פֹה, יַעֲלַת –הַחֵן, לְנֶגְדִּי / וְהָעִירִי לְדוֹדֵך הששונים</span>

<span dir="rtl">קְחִי הַתֹּף וְהַנֶּבֶל וְשִׁירִי / בְּנִגּוּנֵך עֲלֵי עָשור ומנים</span>

<span dir="rtl">וְקוּמִי, הַלֲלִי דוֹדֵך בְּחִירֵך/ יקותיאל, נשיא שרים
ורוזנים.</span>

<span dir="ltr"></span>

<span dir="ltr"></span><span dir="rtl">(מתוך המאמר ברשת, "אל קול שירי
הנערה" על נשים אומרות שיר בשירה העברית בספרד, מאת יהושע גרנט)</span>

<span dir="ltr"></span>

<span dir="ltr"></span>

<span dir="rtl"><u>שולחן ערוך (המאה השבע עשרה), אורח חיים, סימן
ע"ה.</u></span><span dir="ltr"></span>

<span dir="ltr"></span> <span dir="rtl">(ג) יש ליזהר משמיעת קול זמר אשה
<u>בשעת קריאת שמע</u></span><span dir="ltr"></span><span dir="rtl">:
הגה - ואפי' באשתו, אבל קול הרגיל בו אינו ערוה (ב"י בשם אהל מועד והגהות
מיימוני):</span>

<span dir="rtl">חוזר לגירסה המתונה של הבבלי.</span>

<span dir="ltr"></span>

<span dir="rtl"><u>וכן ספר בן איש חי , הלכות שנה ראשונה, פרשת
בא</u></span>

<span dir="ltr"></span><span dir="rtl">(נכתב על ידי ר' יוסף חיים מבגדד,
מגדולי הרבנים בסוף המאה התשע עשרה, ומחמיר יחסית לרבנים המזרחיים)</span>

<span dir="ltr"></span><span dir="rtl">\[יג\] קול זמר של אשה, בין פנויה
בין אשת איש, ואפיל קול זמר של אשתו הוא ערוה, <u>ואסור לקרות בדברי תורה
או להתפלל ולברך
כששומעו</u></span><span dir="ltr"></span><span dir="rtl">, ואין חילוק
בזה בין כעורה או זקנה, ופה עירנו דרך הנשים להיות פועות לתינוק הבוכה בקול
ניגון באזניו כדי להשתיקו, ולהביא לו השינה, וצריך ליזהר שלא ילמוד בעת
שהאשה פועה ומנגנת לתינוק, ואפילו היא אשתו, ...</span>

<span dir="ltr"></span>

<span dir="rtl">הדעות תמיד חלוקות.</span>

<span dir="rtl">בשנת 1890 ניתן לראות נשים וגברים יחד ליד הכותל
המערבי.</span>

<img src="../img/images-58/media/image1.jpg"
style="width:5.00626in;height:3.968in" alt="אין תיאור זמין לתמונה." /><span dir="ltr"></span>

<span dir="rtl">תפילה מעורבת בכותל המערבי בערך ב 1890</span>

<span dir="ltr"></span>

<span dir="rtl">מה זה, לעומת רבנינו היום...</span>

<span dir="ltr"></span>

YNET 17/11/2011

<span dir="rtl">רב השומרון וראש ישיבת ההסדר באלון
מורה, [אליקים](https://www.ynet.co.il/articles/0,7340,L-4040414,00.html)</span>
[<span dir="rtl">לבנון</span>](https://www.ynet.co.il/articles/0,7340,L-4040414,00.html)<span dir="ltr"></span><span dir="rtl">,
מזהיר כי אם צה"ל יאמץ את ההמלצות המסתמנות של הוועדה שהקים הרמטכ"ל, לפיהן
יחויבו חיילים דתיים להשתתף בטקסים רשמיים שבהם
יש [שירת](https://www.ynet.co.il/articles/0,7340,L-4119654,00.html)</span>
[<span dir="rtl">נשים</span>](https://www.ynet.co.il/articles/0,7340,L-4119654,00.html)<span dir="ltr"></span><span dir="rtl">,
רבנים רבים ינחו את תלמידיהם לנטוש אירועים אלה,</span>
<span dir="ltr"></span><span dir="rtl"><u>"גם אם בשל כך יועמדו מול כיתת
יורים". </u></span>

<span dir="ltr"> </span>

<span dir="rtl">ולסיכום עד כאן, נראה כי הפרדת נשים בכלל, וממילא שירת
נשים בפרט לא היוותה בעייה בימי בית ראשון ואף בימי בית שני, אך החל מסופו
ודרך תקופת חז"ל, הגאונים בבבל והלאה באירופה מתחילה החמרה, וגם היא תלויה
במקום ובאישיות של הרב.</span>

<span dir="ltr"></span>

<span dir="rtl"><u>מה הגורם לכך?</u></span>

<span dir="rtl">בעולם העתיק מוצאים שתי מגמות:</span>

<span dir="rtl">אצל היוונים הפליית נשים וסגירתן ברורה, ואילו במזרח הרבה
פחות, אם בכלל.</span>

<span dir="rtl">נשים ביוון העתיקה (ויקיפדיה)</span>

<span dir="rtl">החברה ביוון
הייתה [פטריארכלית](https://he.wikipedia.org/wiki/%D7%A4%D7%98%D7%A8%D7%99%D7%90%D7%A8%D7%9B%D7%99%D7%94)</span><span dir="ltr"></span><span dir="rtl">,
ומכאן היחס לנשים. בדרך כלל מקומה של האישה נשמר בבית (באויקוס) בתחום
שהוקצה לה - ....  
הנשים ישבו במקום נפרד, קרוב לאזור הבישול, וגם אכלו בנפרד מבעליהן. בדרך
כלל חדרי הנשים
(</span><span dir="ltr">gunaikeion</span><span dir="rtl">) נמצאו בקומה
העליונה, והן ישנו שם ביחד עם הילדים. הגבלת מקומן של הנשים לא הצטמצם
לתחום הבית אלא גם לתחום הציבורי והחברתי. לנשים אסור היה לצאת מהבית אלא
לאירועים מיוחדים כמו הלוויות, טקסים דתיים ....  
כמו כן, לנשים אסור היה להשתתף או להיות נוכחות באירועים פוליטיים כמו
אסיפות העם וההצבעות שנערכו שם, ובאירועים חברתיים כמו הצגות
תיאטרון.</span>

<span dir="ltr"></span>

<span dir="rtl"><u>לא כן, במזרח. לא במצרים, לא בפרס.</u></span>

<span dir="rtl">הנה עדות של אבי ההיסטוריונים, הירודוטוס, על מסעו
במצרים.</span>

<span dir="rtl">כתבי הרודוטוס (המאה החמישית לפני הספירה), תרגום אלכסנדר
שור, הוצאת ראובן מס, תרצ"ה.</span>

<span dir="ltr"></span>

<span dir="rtl"><u>ספר שני סעיף 35...</u></span>

<span dir="ltr"></span><span dir="rtl">"כך הם המצרים כמעט בכל דבר ההפך
לגמרי במנהגיהם ובנמוסיהם מאלה של שאר בני אדם. אצלם הנשים הולכות אל השוק
ועוסקות במסחר ובעליהן יושבים בבית ואורגים... את המשאות נושאים הגברים על
ראשם והנשים בכתפיהן, הנשים משתינות כשהן עומדות, הגברים כשהם יושבים...
אשה אינה נעשית לכוהנת... גברים הם הכוהנים...לפרנס את ההורים כל החובה
מוטלת על הבנות..."</span>

<span dir="ltr"></span>

<span dir="rtl"><u>סעיפים 59-60</u></span>

<span dir="ltr"></span><span dir="rtl">"מועדי עם עושים המצרים לא פעם אחת
בשנה, כי אם פעמים רבות וברוב התלהבות בעיר בסת...  
בעת נסעם לעיר בסת הם עושים ככה: נוסעים יחד אנשים ונשים, המון גדול משניהם
בכל סירה וסירה. אחדות מהנשים אוחזות מכושים ומכישות, והאנשים מחללים
בחלילים בכל הדרך ויתר האנשים והנשים שרים ומוחאים כף....ובעת עברם במסעם
על עיר אחרת....... אחרות רוקדות ואחרות קמות ומרימות את
שמלותיהן...</span>

<span dir="ltr"></span>

<span dir="rtl">ממש כמו מרים והנשים אחרי קריעת ים סוף...</span>

<span dir="ltr"></span>

<span dir="rtl">הנצרות פורשת מהיהדות במאה השנים הראשונות לאחר חורבן בית
שני.</span>

<span dir="rtl">בנצרות יש יחס "עוין" למין בכלל, אך אין הפרדה בין נשים
וגברים ("החטא הקדמון" הוא של כולם...).</span>

<span dir="ltr"></span>

<u><span dir="ltr">Reno gazette jounal</span> <span dir="rtl">24/12/2014
(ויקיפדיה)</span></u>

**While many of us are used to attending mixed-gender religious services
where men and women sit together, many religions/denominations separate
men and women.**

**Men and women sit separately in Islamic, Sikh, Orthodox Jewish, Coptic
Christian, Amish; many Hindu and Jain; and some Buddhist; etc.; worship
centers.**

<span dir="rtl"><u>תרגום בקצרה:</u></span>

<span dir="rtl">רובנו (הנוצרים) מקיימים טקסי דת משותפים גברים ונשים, אך
הרבה דתות לא כן. הפרדה קיימת באסלאם, אצל הסיקים, היהודים האורתודוקסים,
<u>הנוצרים הקופטים</u></span><span dir="ltr"></span><span dir="rtl">,
אמיש, הרבה מההינדואיסטים והג'יין (דת
הודית</span><span dir="ltr"></span><span dir="rtl">), וחלק
מהבודהיסטים.</span>

<span dir="ltr"></span>

<span dir="rtl">ולפי הסקירה הקצרה הזאת נראית השפעה ברורה של האסלאם
(שהתפשט מצפון אפריקה ועד הודו).  
כנראה, האסלאם מדגיש את "שמירת האישה" עוד מהמנהגים השבטיים הטרום
אסלאמיים, שאנחנו מוצאים אותם עד היום אצל הבדווים בעיקר. תופעה בולטת היא,
כמובן, מנהג עטיית הרעלה.</span>

<span dir="ltr"></span>

<span dir="rtl">גם בהתאם למקום, וגם בהתאם לתקופה ניתן לראות את יסודות
"קול באשה ערוה" אצלנו משני כיוונים:</span>

- <span dir="rtl">השפעה יוונית דרך ההלניזם, שמתחיל באמצע ימי בית שני, אך
  משפיע מאוד בימי הביניים (בפרט, הרמב"ם).</span>

- <span dir="rtl">השפעה של האסלאם, שמתחילה אצלנו בערך בתקופת הגאונים
  בבבל.</span>

<span dir="ltr"></span>

<span dir="rtl">ונראה שיש גם גורם שלישי מעניין.</span>

<span dir="rtl">בגלל תנאיו המיוחדים של עם ישראל, התפתחה בו האוריינות,
ידיעת קרוא וכתוב, בתקופה מוקדמת יחסית.</span>

<span dir="rtl">נושא זה נדון בהרחבה בספרה של רחל אליאור ("סבתא לא ידעה
קרוא וכתוב").</span>

<span dir="rtl">כאן החלה הפלייה מובהקת בלימוד הילדים, מסיבות שונות,
והידע הזה היה כמעט רק נחלת גברים.</span>

<span dir="ltr"></span>

<span dir="rtl"><u>משנה סוטה ג'</u></span>

<span dir="ltr"></span> <span dir="rtl">רבי אליעזר אומר, כל המלמד את בתו
תורה, כאלו מלמדה תפלות.</span>

<span dir="ltr"></span>

<span dir="rtl">בסוף ימי הבית השני ובעיקר לאחר החורבן צמח, הודות לידע
הזה, מוסד "החכמים" שהיו גברים בלבד, והם היו גם המחוקקים, וגם הפרשנים,
וגם הדיינים.</span>

<span dir="rtl">מטבע הדברים, שבכל בעיה ביחסים המיניים, האשה אשמה, ובפרט
אם הצעירים מוסחים מתלמודם, האשה הופכת לפתיינית המפריעה להם למלא את
יעודם. <u>כלומר דווקא ההשכלה היתרה הייתה גורם לנחיתות הנשים ולמגבלות
עליהן.</u></span><span dir="ltr"></span><span dir="rtl">  
פרדוקס – ההשכלה המביאה לידי פיגור חברתי ...</span>

<span dir="ltr"></span>

<span dir="rtl">ולסיכום, תכונה נוספת המיוחסת בעיקר לנשים, שבזכותה נביא
אנקדוטה בסוף, שתשאיר שאלות פתוחות...</span>

<span dir="rtl">כידוע, חלקן של הנשים מכשפות, בעיקר הזקנות.</span>

<span dir="ltr"></span>

<span dir="ltr"></span><span dir="rtl">"משלי בן סירא" גם הוא ספר חיצוני
מימי בית שני שלא הוכנס לתנ"ך, אבל, מעניין שבתלמוד הוא מצוטט.</span>

<span dir="ltr"></span>

<span dir="rtl"><u>בן סירא מ"ב</u></span>

<span dir="rtl">בת לאביה מטמונת שוא מפחדה לא יישן בלילה. בקטנותה שמא
תתפתה, בנערותה שמא תזנה, בגרה שמא לא תינשא, נישאת שמא לא יהיו לה בנים,
<u>הזקינה שמא תעשה כשפים</u></span><span dir="ltr">.</span>

<span dir="ltr"></span>

<span dir="rtl">אבל הארכיאולוגים טוענים שבן סירא צודק...</span>

<span dir="rtl">ממצאים מעניינים מבבל מתקופת התלמוד, הן "קערות הַשְׁבָּעָה".
מוצר דמוי צלחת, שעליו רשומות שורות של השבעת שדים. קערות אלה אמורות להגן
על הקונה אותן מכל הצרות שהוא לא נפטר מהן בדרך אחרת...</span>

<span dir="rtl">אנחנו יודעים, שלפחות חלק מקערות אלה נכתבו בידי נשים,
פשוט מפני שהן כתבו את שמן.</span>

<span dir="ltr"></span> <span dir="rtl">(האינפורמציה מאתר "אלכסון"
ברשת).</span>

<span dir="ltr"></span>

<span dir="rtl">לדוגמה, כתובת:</span>

<span dir="ltr"></span><span dir="rtl">"היום מכל יום, שנה ודור עולם, אני
כומיש בת מחלפתא מעזיבה ופוטרת ומגרשת אותך, את לילית, <u>לילית מהמדבר
הלוכדת והחוטפת</u></span><span dir="ltr">..."</span>

<img src="../img/images-58/media/image2.jpg"
style="width:4.27919in;height:4.27919in"
alt="קערת השבעה, ניפור, שד, ארמית" /><span dir="ltr"></span>

<span dir="ltr"></span>

<span dir="rtl">ואמנם בתלמוד הבבלי, מוזכרות נשים כקשורות בכשפים:</span>

<span dir="ltr"></span><span dir="rtl">"רוב נשים מצויות בכשפים" (בבלי
סנהדרין סז ע"א(</span><span dir="ltr"></span>

<span dir="ltr"></span>

<span dir="rtl">אך מה שצץ כאן לפתע, שבכל זאת היו נשים שידעו קרוא וכתוב,
אבל – היו רחוקות מאוד מהמימסד הרבני...  
רב שמחלק ברכות וקמעות הוא רב חשוב גם בימינו, ומתלחש עם ראש
הממשלה.</span>

<span dir="rtl">אשה שמשתמשת במגיה לסלק שדים ושדות היא מכשפה....</span>

<span dir="ltr"></span>
