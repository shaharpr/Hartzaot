<span dir="rtl"><u>פרשת משפטים – צדק צדק תרדוף</u></span>

<span dir="ltr"></span>

<span dir="rtl"><u>ספר דברים פרק טז</u></span>

<span dir="ltr"></span><span dir="rtl">(יח) שֹׁפְטִים וְשֹׁטְרִים תִּתֶּן לְךָ בְּכָל
שְׁעָרֶיךָ אֲשֶׁר יְהֹוָה אֱלֹהֶיךָ נֹתֵן לְךָ לִשְׁבָטֶיךָ וְשָׁפְטוּ אֶת הָעָם מִשְׁפַּט צֶדֶק:</span>

<span dir="ltr"></span><span dir="rtl">(יט) לֹא תַטֶּה מִשְׁפָּט לֹא תַכִּיר פָּנִים וְלֹא
תִקַּח שֹׁחַד כִּי הַשֹּׁחַד יְעַוֵּר עֵינֵי חֲכָמִים וִיסַלֵּף דִּבְרֵי צַדִּיקִם:</span>

<span dir="ltr"></span><span dir="rtl">(כ) צֶדֶק צֶדֶק
תִּרְדֹּף</span><span dir="ltr"></span> <span dir="rtl">לְמַעַן תִּחְיֶה וְיָרַשְׁתָּ אֶת
הָאָרֶץ אֲשֶׁר יְהֹוָה אֱלֹהֶיךָ נֹתֵן לָךְ:</span>

<span dir="ltr"></span>

<span dir="rtl">ונתחיל דווקא מהסוף. צדק צדק תרדוף.</span>

<span dir="rtl">ומעניין כמה שהביטוי הזה מדויק, לא תעשה צדק, לא תחיה
בצדק, אלא תרדוף צדק.</span>

<span dir="rtl">אין אפשרות להגיע לצדק, ולכן ניתן רק לרדוף אחריו.</span>

<span dir="rtl">אין אפשרות להגיע לצדק, מפני שאין אפילו אפשרות להגדיר
צדק.</span>

<span dir="rtl">יש אפשרות להגדיר תנאים הכרחיים לצדק, אך אין אפשרות
להגדיר תנאים מספיקים לצדק.</span>

<span dir="ltr"></span>

<span dir="rtl">צדק לא ניתן להגדרה, אבל עוול, "אי צדק", כל אחד מרגיש
בתוך לבו, וחלק מהעוולות</span><span dir="ltr"></span> <span dir="rtl">גם
מוסכמות על הכל, ולפחות בספרות ובאמנות ניתן לתאר עוול.</span>

<span dir="rtl">הפסוק השני עוסק בעוולות מוסכמות: הטיית משפט, שוחד,
עוולות שכבר עסקנו בהן ומאפיינות את השליט שהוא גם השופט. (כמובן, יכול
להיות ויכוח "האם יש כאן הטיית משפט, האם זה נקרא שוחד... ואת זה אנחנו
יודעים מהצרות בימים אלו).</span>

<span dir="rtl">הפסוק הראשון עוסק בתנאים הכרחיים לצדק: משפט, ואכיפה.
שופטים ושוטרים תתן לך בכל שעריך...</span>

<span dir="ltr"></span>

<span dir="rtl">אבל מה יהיה עם הצדק עצמו?</span>

<span dir="rtl">כותבים רבים של סיפורי המקרא, הבינו זאת, ולכן, מבלי
להגדיר צדק, הם מתארים התקוממות נגד העוול, ואפילו נגד עוולות שאלוהים עצמו
אחראי עליהם.</span>

<span dir="rtl">ידוע הסיפור על אברהם המתוכח עם אלוהים:</span>

<span dir="rtl"><u>ספר בראשית פרק יח</u></span>

<span dir="ltr"></span><span dir="rtl">(כג) וַיִּגַּשׁ אַבְרָהָם וַיֹּאמַר הַאַף תִּסְפֶּה
צַדִּיק עִם רָשָׁע:</span>

<span dir="ltr"></span><span dir="rtl">(כד) אוּלַי יֵשׁ חֲמִשִּׁים צַדִּיקִם בְּתוֹךְ
הָעִיר הַאַף תִּסְפֶּה וְלֹא תִשָּׂא לַמָּקוֹם לְמַעַן חֲמִשִּׁים הַצַּדִּיקִם אֲשֶׁר בְּקִרְבָּהּ:</span>

<span dir="ltr"></span><span dir="rtl">(כה) חָלִלָה לְּךָ מֵעֲשׂת כַּדָּבָר הַזֶּה לְהָמִית
צַדִּיק עִם רָשָׁע וְהָיָה כַצַּדִּיק כָּרָשָׁע חָלִלָה לָּךְ הֲשֹׁפֵט כָּל הָאָרֶץ לֹא יַעֲשֶׂה מִשְׁפָּט:</span>

<span dir="ltr"></span>

<span dir="rtl">והקושי של הגדרת הצדק, בולט כבר בויכוח הטכני, מספרי, כמה
צדיקים צריך בעיר של רשעים כדי להתחשב בהם.... ובנוסח ימינו, כמה ילדים
מותר להרוג בעזה בטעות, כדי להשמיד חמש מאות אנשי חמאס המנסים להרוג בנו,
בכוונה?</span>

<span dir="ltr"></span>

<span dir="rtl">כמו אברהם, גם אליהו הנביא משכנע את אלוהים להימנע
מעוול:</span>

<span dir="rtl"><u>ספר מלכים א פרק יז</u></span>

<span dir="ltr"></span><span dir="rtl">(כ) וַיִּקְרָא אֶל יְהֹוָה וַיֹּאמַר יְהֹוָה אֱלֹהָי
הֲגַם עַל הָאַלְמָנָה אֲשֶׁר אֲנִי מִתְגּוֹרֵר עִמָּהּ הֲרֵעוֹתָ לְהָמִית אֶת בְּנָהּ:</span>

<span dir="ltr"></span><span dir="rtl">(כא) וַיִּתְמֹדֵד עַל הַיֶּלֶד שָׁלֹשׁ פְּעָמִים
וַיִּקְרָא אֶל יְהֹוָה וַיֹּאמַר יְהֹוָה אֱלֹהָי תָּשָׁב נָא נֶפֶשׁ הַיֶּלֶד הַזֶּה עַל קִרְבּוֹ:</span>

<span dir="ltr"></span><span dir="rtl">(כב) וַיִּשְׁמַע יְהֹוָה בְּקוֹל אֵלִיָּהוּ וַתָּשָׁב
נֶפֶשׁ הַיֶּלֶד עַל קִרְבּוֹ וַיֶּחִי:</span>

<span dir="ltr"></span>

<span dir="rtl">וגם ירמיהו הנביא זועק כנגד העוולות שהאל אחראי עליהן
לדעתו:</span>

<span dir="rtl"><u>ספר ירמיה פרק יב</u></span>

<span dir="ltr"></span><span dir="rtl">(א) צַדִּיק אַתָּה יְהֹוָה כִּי אָרִיב אֵלֶיךָ אַךְ
מִשְׁפָּטִים אֲדַבֵּר אוֹתָךְ מַדּוּעַ דֶּרֶךְ רְשָׁעִים צָלֵחָה שָׁלוּ כָּל בֹּגְדֵי בָגֶד:</span>

<span dir="ltr"></span><span dir="rtl">(ב) נְטַעְתָּם גַּם שֹׁרָשׁוּ יֵלְכוּ גַּם עָשׂוּ פֶרִי
קָרוֹב אַתָּה בְּפִיהֶם וְרָחוֹק מִכִּלְיוֹתֵיהֶם:</span>

<span dir="ltr">...</span>

<span dir="rtl">אבל, בניגוד לכניעה של האל בשני המקרים הקודמים, התשובה של
האל, הרבה יותר ריאלית, ומייאשת:</span>

<span dir="ltr"></span>

<span dir="ltr"></span><span dir="rtl">(ה) כִּי אֶת רַגְלִים רַצְתָּה וַיַּלְאוּךָ וְאֵיךְ
תְּתַחֲרֶה אֶת הַסּוּסִים וּבְאֶרֶץ שָׁלוֹם אַתָּה בוֹטֵחַ וְאֵיךְ תַּעֲשֶׂה בִּגְאוֹן הַיַּרְדֵּן:</span>

<span dir="ltr"></span>

<span dir="rtl">במילים אחרות: אל תתאונן, עוד תראה עוולות גדולות
מאלה.</span>

<span dir="ltr"></span>

<span dir="rtl">ואולי המעז מכולם הוא איוב (או סופר איוב):</span>

<span dir="ltr"></span>

<span dir="rtl"><u>ספר איוב פרק ט</u></span>

<span dir="ltr"></span><span dir="rtl">(א) וַיַּעַן אִיּוֹב וַיֹּאמַר:</span>

<span dir="ltr"></span><span dir="rtl">(ב) אָמְנָם יָדַעְתִּי כִי כֵן וּמַה יִּצְדַּק
אֱנוֹשׁ עִם אֵל:</span>

<span dir="ltr"></span><span dir="rtl">(ג) אִם יַחְפֹּץ לָרִיב עִמּוֹ לֹא יַעֲנֶנּוּ אַחַת
מִנִּי אָלֶף:</span>

<span dir="ltr">......</span>

<span dir="ltr"></span><span dir="rtl">(כב) אַחַת הִיא עַל כֵּן אָמַרְתִּי תָּם וְרָשָׁע
הוּא מְכַלֶּה:</span>

<span dir="ltr"></span><span dir="rtl">(כג) אִם שׁוֹט יָמִית פִּתְאֹם לְמַסַּת נְקִיִּם
יִלְעָג:</span>

<span dir="ltr"></span><span dir="rtl">(כד) אֶרֶץ נִתְּנָה בְיַד רָשָׁע פְּנֵי שֹׁפְטֶיהָ
יְכַסֶּה אִם לֹא אֵפוֹא מִי הוּא:</span>

<span dir="ltr"></span>

<span dir="rtl">וקוהלת מסכים איתו:</span>

<span dir="rtl"><u>ספר קהלת פרק ז</u></span>

<span dir="ltr"></span><span dir="rtl">(טו) אֶת הַכֹּל רָאִיתִי בִּימֵי הֶבְלִי יֵשׁ
צַדִּיק אֹבֵד בְּצִדְקוֹ וְיֵשׁ רָשָׁע מַאֲרִיךְ בְּרָעָתוֹ:</span>

<span dir="ltr"></span>

<span dir="rtl">העוול הוא בגורל השווה של הצדיק והרשע, ובעיוורונם של
השופטים.</span>

<span dir="rtl">וצריך להעריך את עורכי ספרי התנ"ך שהכניסו פסוקים מדהימים
כאלה ולא צנזרו אותם.</span>

<span dir="rtl">הכישלון להגדיר את הצדק, ולכן להשיגו, משאיר אותנו עם
הניסיונות הצנועים להרחיק עוולות. ובכך עוסקת התורה לא מעט, ולכן המילה
השלטת היא "לא":</span>

<span dir="ltr"></span>

<span dir="rtl"><u>ספר שמות פרק כ</u></span>

<span dir="ltr"></span><span dir="rtl">(יג) לֹא תִרְצַח לֹא תִנְאָף לֹא תִגְנֹב לֹא
תַעֲנֶה בְרֵעֲךָ עֵד שָׁקֶר:</span>

<span dir="ltr"></span><span dir="rtl">(יד) לֹא תַחְמֹד בֵּית רֵעֶךָ לֹא תַחְמֹד אֵשֶׁת
רֵעֶךָ וְעַבְדּוֹ וַאֲמָתוֹ וְשׁוֹרוֹ וַחֲמֹרוֹ וְכֹל אֲשֶׁר לְרֵעֶךָ:</span>

<span dir="ltr"></span>

<span dir="rtl"><u>ספר ויקרא פרק יט</u></span>

<span dir="ltr"></span><span dir="rtl">(יג) לֹא תַעֲשֹׁק אֶת רֵעֲךָ וְלֹא תִגְזֹל לֹא
תָלִין פְּעֻלַּת שָׂכִיר אִתְּךָ עַד בֹּקֶר:</span>

<span dir="ltr"></span><span dir="rtl">(יד) לֹא תְקַלֵּל חֵרֵשׁ וְלִפְנֵי עִוֵּר לֹא תִתֵּן
מִכְשֹׁל וְיָרֵאתָ מֵּאֱלֹהֶיךָ אֲנִי יְהֹוָה:</span>

<span dir="ltr"></span><span dir="rtl">(טו) לֹא תַעֲשׂוּ עָוֶל בַּמִּשְׁפָּט לֹא תִשָּׂא פְנֵי
דָל וְלֹא תֶהְדַּר פְּנֵי גָדוֹל בְּצֶדֶק תִּשְׁפֹּט עֲמִיתֶךָ:</span>

<span dir="ltr"></span><span dir="rtl">(טז) לֹא תֵלֵךְ רָכִיל בְּעַמֶּיךָ לֹא תַעֲמֹד עַל
דַּם רֵעֶךָ אֲנִי יְהֹוָה:</span>

<span dir="ltr"></span><span dir="rtl">(יז) לֹא תִשְׂנָא אֶת אָחִיךָ בִּלְבָבֶךָ הוֹכֵחַ
תּוֹכִיחַ אֶת עֲמִיתֶךָ וְלֹא תִשָּׂא עָלָיו חֵטְא:</span>

<span dir="ltr"></span>

<span dir="rtl"><u>ספר דברים פרק כה</u></span>

<span dir="ltr"></span><span dir="rtl">(יג) לֹא יִהְיֶה לְךָ בְּכִיסְךָ אֶבֶן וָאָבֶן
גְּדוֹלָה וּקְטַנָּה:</span>

<span dir="ltr"></span><span dir="rtl">(יד) לֹא יִהְיֶה לְךָ בְּבֵיתְךָ אֵיפָה וְאֵיפָה
גְּדוֹלָה וּקְטַנָּה:</span>

<span dir="ltr"></span><span dir="rtl">(טו) אֶבֶן שְׁלֵמָה וָצֶדֶק יִהְיֶה לָּךְ אֵיפָה
שְׁלֵמָה וָצֶדֶק יִהְיֶה לָּךְ לְמַעַן יַאֲרִיכוּ יָמֶיךָ עַל הָאֲדָמָה אֲשֶׁר יְהֹוָה אֱלֹהֶיךָ נֹתֵן
לָךְ:</span>

<span dir="ltr"></span><span dir="rtl">(טז) כִּי תוֹעֲבַת יְהֹוָה אֱלֹהֶיךָ כָּל עֹשֵׂה
אֵלֶּה כֹּל עֹשֵׂה עָוֶל:</span>

<span dir="ltr"></span>

<span dir="rtl">הרבה "לא".</span>

<span dir="rtl">אבל, אפילו מהמתמטיקה אנחנו יודעים, שאפילו אינסוף "לא" לא
יכולים להוכיח את ה"כן" האחד. איפה הצדק?</span>
<span dir="ltr"></span><span dir="rtl">האם יש דרך להציגו.</span>

<span dir="rtl">מוסכם שיש לשמור חוק, ולקיים משפט הוגן. אבל לא מוסכם מהו
החוק הצודק. ואפילו לא מוסכם כיצד לבחור שופטים הוגנים.</span>

<span dir="rtl">מוסכם שיש לקיים מסחר הוגן, אך לא מוסכם מהו פער רווחים
הוגן.</span>

<span dir="rtl">מוסכם שיש לשמור על הרכוש הפרטי. אך לא מוסכם עד אילו
פערים להגיע בצבירה שלו.</span>

<span dir="rtl">אסור לגזול, אך מהו גזל, וכך הלאה.</span>

<span dir="ltr"></span>

<span dir="rtl">רוב העוסקים בצדק, מזהים אותו, במידה רבה, עם שוויון (אך
מהו שוויון?).</span>

<span dir="rtl">כל המקורות העתיקים, ובוודאי אצלנו, מתייחסים לשאלות
הללו.</span>

<span dir="rtl">אחת הדרכים לטפל בצדק הוא נושא הצדקה, כלומר, סיוע מינימלי
לחלשים, וזה קיים בכל החברות ובכל הדתות. הרעיון הוא שאיננו יודעים איזה
פער הוא הוגן, אבל אם החלש נמצא בסכנת מוות מרוב עוניו, רעב, קור, מחלה,
אנחנו כבר בתחום העוול:</span>

<span dir="rtl">תן לו לאכול. כמו למשל:</span>

<span dir="rtl"><u>ספר ויקרא פרק יט</u></span>

<span dir="ltr"></span><span dir="rtl">(ט) וּבְקֻצְרְכֶם אֶת קְצִיר אַרְצְכֶם לֹא תְכַלֶּה
פְּאַת שָׂדְךָ לִקְצֹר וְלֶקֶט קְצִירְךָ לֹא תְלַקֵּט:</span>

<span dir="ltr"></span><span dir="rtl">(י) וְכַרְמְךָ לֹא תְעוֹלֵל וּפֶרֶט כַּרְמְךָ לֹא
תְלַקֵּט לֶעָנִי וְלַגֵּר תַּעֲזֹב אֹתָם אֲנִי יְהֹוָה אֱלֹהֵיכֶם:</span>

<span dir="ltr"></span>

<span dir="rtl">ופסוקים רבים עוסקים ביתום, באלמנה, בגר, במי שירד מנכסיו,
ואפילו בעבד. הם ידועים ולא נחזור עליהם.</span>

<span dir="rtl">אבל יש שני חוקים שאולי (לא עשיתי מחקר ממש) מיוחדים
לתורה, בניסיון מעניין להתמודד עם אישוויון כלכלי ברמה הרבה יותר גבוהה. יש
איזשהו ניסיון, לא לייצר שוויון, אך למנוע את ההגדלה הלא מרוסנת של פערים,
על ידי תיקונים תקופתיים.</span>

<span dir="ltr"></span>

<span dir="rtl">חוק השמיטה (לא שמיטת האדמה אלא שמיטת חובות), וחוק היובל
(החזרת אמצעי יצור לבעליהם).</span>

<span dir="ltr"></span>

<span dir="rtl"><u>ספר דברים פרק טו</u></span>

<span dir="ltr"></span><span dir="rtl">(א) מִקֵּץ שֶׁבַע שָׁנִים תַּעֲשֶׂה
שְׁמִטָּה:</span>

<span dir="ltr"></span><span dir="rtl">(ב) וְזֶה דְּבַר הַשְּׁמִטָּה שָׁמוֹט כָּל בַּעַל מַשֵּׁה
יָדוֹ אֲשֶׁר יַשֶּׁה בְּרֵעֵהוּ לֹא יִגֹּשׂ אֶת רֵעֵהוּ וְאֶת אָחִיו כִּי קָרָא שְׁמִטָּה לַיהֹוָה:</span>

<span dir="ltr"></span>

<span dir="rtl"><u>ספר ויקרא פרק כה</u></span>

<span dir="ltr"></span><span dir="rtl">(י) וְקִדַּשְׁתֶּם אֵת שְׁנַת הַחֲמִשִּׁים שָׁנָה
וּקְרָאתֶם דְּרוֹר בָּאָרֶץ לְכָל ישְׁבֶיהָ יוֹבֵל הִוא תִּהְיֶה לָכֶם וְשַׁבְתֶּם אִישׁ אֶל אֲחֻזָּתוֹ וְאִישׁ אֶל
מִשְׁפַּחְתּוֹ תָּשֻׁבוּ:</span>

<span dir="ltr">......</span>

<span dir="ltr"></span><span dir="rtl">(יג) בִּשְׁנַת הַיּוֹבֵל הַזֹּאת תָּשֻׁבוּ אִישׁ אֶל
אֲחֻזָּתוֹ:</span>

<span dir="ltr"></span>

<span dir="rtl">שני חוקים נועזים ביותר מבחינה חברתית כלכלית, .... שכנראה
לא יושמו מעולם.</span>

<span dir="rtl">על החוק הראשון, ידוע לנו שהלל ביטל אותו בעזרת תכסיס טכני
הנקרא פרוזבול, אבל הביטול היה מפני שהוא לא יושם, ואף גרם נזק
ללווים.</span>

<span dir="rtl">החוק השני בטל פורמלית לאחר חורבן שומרון.</span>

<span dir="ltr"></span>

<span dir="rtl"><u>תלמוד בבלי מסכת ערכין דף לב/ב</u></span>

<span dir="rtl">משגלו שבט ראובן ושבט גד וחצי שבט המנשה בטלו יובלות,
שנאמר וקראתם דרור בארץ לכל יושביה. בזמן שכל יושביה עליה, ולא בזמן שגלו
מקצתן. יכול היו עליה והן מעורבין שבט בנימין ביהודה ושבט יהודה בבנימין,
יהא יובל נוהג? תלמוד לומר לכל יושביה, בזמן שיושביה כתיקונן ולא בזמן שהן
מעורבין.</span>

<span dir="ltr"></span>

<span dir="rtl">ואם הבבלי משתמש בפלפול כל כך לא משכנע, אלף שנים אחרי
האירוע שהוא עוסק בו, משמע שהמתפלפל יודע שבימי בית שני לא התקיים החוק,
ואז בוודאי לא בימי בית ראשון, והרי הוא חוק של נייר.</span>

<span dir="ltr"></span>

<span dir="rtl">כל הפילוסופים, הסוציולוגים, מדעני המדינה, מאז ימי קדם
ועד היום עוסקים בנושא "החברה הצודקת". מן הסתם, הם גם ימשיכו להתפרנס מכך
עוד שנים רבות...</span>

<span dir="ltr"></span>

<span dir="rtl"><u>גישה אפלטונית. ((מתוך הערך "מדינה (דיאלוג אפלטוני)"
בויקיפדיה)).</u></span>

<span dir="rtl">הצדק במדינה הוא המצב שבו כל אחד עושה את עבודתו בלא
להפריע לעבודתם של אחרים. הבנה זו של הצדק, שהיא קצת מפתיעה עבור הקורא
המודרני, קשורה באופן הדוק למושג ה"דיקה", הסדר הצודק..... אפלטון ממשיך
ומציין שהצדק הוא המאפשר גם את שלוש התכונות הטובות האחרות - סבלנות, חכמה
וגבורה, ושהצדק הוא תנאי וגורם לקיומם.</span>
<span dir="ltr"></span><span dir="rtl">\[עד כאן האידיליה ומכאן ואילך
היישום...\]</span><span dir="ltr">.</span>

<span dir="ltr">....</span>

<span dir="rtl">סוקרטס (כלומר, אפלטון) מצביע על הנטייה האנושית להשחתה על
ידי [כוח](https://he.wikipedia.org/wiki/%D7%9B%D7%95%D7%97_%D7%97%D7%91%D7%A8%D7%AA%D7%99)</span><span dir="ltr"></span><span dir="rtl">,
ולפיכך את המעבר מטימוקרטיה, אוליגרכיה, דמוקרטיה וטירניה: יש להותיר את
הממשל בידיהם של הפילוסופים, הצודקים ביותר ולכן הנתונים פחות מכל
להשחתה</span><span dir="ltr"></span><span dir="rtl">. ה"עיר הטובה"
מצוירת כזו שמושלים בה מלכים-פילוסופים.</span>

<span dir="ltr"></span>

<span dir="rtl">צריך להדגיש, שגישה זו, בחלקה האחרון, מודה, שצדק הוא דבר
גמיש ונזיל, ולכן לא מונים את פרטי הצדק, אלא העיקר שהשליט יהיה חכם וצדיק
ואז הוא יחוקק חוקי צדק.</span>

<span dir="rtl">אם הפילוסוף הוא כזה זו כבר שאלה אחרת.  
מובן, ששיטתו מעולם לא יושמה.</span>

<span dir="rtl">אך משהו דומה לגישתו היה דווקא ..... בקהילות ישראל בגולה.
הרב, הפוסק, "הצדיק", הוא "מורה הצדק". (וזה יכול להתקיים, לפחות חלקית,
כאשר הסמכויות מאוד מאוד מצומצמות, ואותה שליטה מצומצמת היא כריזמטית).
אנחנו יודעים על פסיקות של רבנים כריזמטים בנושאים אישיים רבים, כולל
משפטים המכונים "דין תורה".</span>

<span dir="ltr"></span>

<span dir="rtl">הנה פרשנות "אפלטונית" ל"צדק צדק תרדוף".</span>

<span dir="rtl"><u>תלמוד בבלי מסכת סנהדרין דף לב/ב</u></span>

<span dir="rtl">תנו רבנן צדק צדק תרדף. הלך אחר חכמים לישיבה. אחר רבי
אליעזר ללוד, אחר רבן יוחנן בן זכאי לברור חיל, אחר רבי יהושע לפקיעין, אחר
רבן גמליאל ליבנא, אחר רבי עקיבא לבני ברק, אחר רבי מתיא לרומי, אחר רבי
חנניא בן תרדיון לסיכני, אחר רבי יוסי לציפורי, אחר רבי יהודה בן בתירה
לנציבין, אחר רבי יהושע לגולה, אחר רבי לבית שערים, אחר חכמים ללשכת
הגזית:</span>

<span dir="ltr"></span>

<span dir="rtl">הנאיביות של אפלטון, מתאימה, במשהו, להשקפותיהם של כולם,
מאריסטו (המאה הרביעית לפנה"ס) ועד תומס הובס (במאה ה 17) לגבי חשיבות
השליטה המרכזית. שלטון החוק. כך גם התחלנו "שופטים ושוטרים תתן לך". זהו
תנאי הכרחי לצדק, אך רחוק מלהיות מספיק. וכך גם אומר הבבלי:</span>

<span dir="ltr"></span>

<span dir="rtl"><u>תלמוד בבלי מסכת עבודה זרה דף ד/א</u></span>

<span dir="rtl">הוי מתפלל בשלומה של מלכות שאלמלא מוראה של מלכות איש את
רעהו חיים בלעו</span>

<span dir="ltr"></span>

<span dir="rtl">אבל, לגבי מהות החוק הנכון אין הסכמה.</span>

<span dir="ltr"></span>

<span dir="rtl">שני הצדדים הקיצוניים של הויכוח על שוויון כצדק, במאות
האחרונות, הם הליברטריאנים מצד אחד, והסוציאליסטים מצד שני.</span>

<span dir="rtl">כסיסמה, אלו מדברים על חירות מוחלטת, שוויון ההזדמנות, איש
איש לפי כשרונותיו, מאמציו, והישגיו.</span>

<span dir="rtl">ואלו מדברים על "כל אחד נותן לפי יכולתו ומקבל לפי צרכיו".
נתבעים מאמצים מכסימלים וניתנים צרכים אינדיוידואליים מתאימים.</span>

<span dir="rtl">אך הניסיון תמיד מצדיק את אריסטו האומר, שיש להיזהר
מהקצוות, ולחפש דרך אמצע. ובחברות שנראות לנו פחות או יותר צודקות, מתקיים
מצב ביניים.</span>

<span dir="ltr"></span>

<span dir="rtl">מעניינת היא גישתו של ג'ון רולס, במאה האחרונה:</span>

<span dir="ltr"></span>

<span dir="rtl"><u>מתוך מאמר של פניה עוז-זלצברגר על ג'ון רולס</u></span>

<span dir="rtl">מסך הבערות של רולס הוא המפורסם שבדימוייו. כמו המערה של
אפלטון והסולם של ויטגנשטיין, זה המשל הוויזואלי אשר העניק רולס לפילוסופיה
המערבית. לעומת שוכני מצב הטבע בנוסח הובס, אין דרי המצב הראשוני הרולסיאני
מודעים למינם ולכוחם השכלי והגופני. לעומת חותמי האמנה בתפיסתו של לוק, לא
מדובר כאן ב״ראשי משפחות״ המכירים את מגוון הנכסים והאינטרסים שהם מביאים
אל המערכת המדינית. ללא ספק, אנשי המצב הראשוני שרויים במצב של שוויון
מוחלט. הם נטולי הבדלים. תכונותיהם היחידות הן אלו המשותפות למין האנושי
כולו. רולס מניח שמדובר כאן במאפיינים האנושיים האוניברסליים שזיהו הוגי
הנאורות, ובעיקר קאנט׃ תבונה, אנוכיות ותפיסה עצמית אינדיבידואליסטית.
בעזרתה של התכונה הראשונה, ולשירותן של האחרות, מסוגלים יצורים מופשטים אלה
(כלומר אנו, בבצענו את תרגיל המחשבה הרולסיאני) לגבש עקרונות מנחים לייסודה
של מדינה צודקת. רולס מציע לנו, אם כך, תרגיל מחשבה ההופך אותנו למנסחים
אובייקטיביים, ככל הניתן של כללים מדיניים צודקים.</span>

<span dir="ltr"></span>

<span dir="rtl">וזה דורש הסבר.</span>

<span dir="rtl">מה שמנסה לעשות רולס, הוא ניסוי מחשבתי בלבד, שיכול
להנחות, לדעתו חקיקה צודקת.</span>

<span dir="rtl">לדעתו, אם יוכלו לשבת יחד קבוצה של אנשים, תוך התעלמות
מוחלטת מכל הידע שלהם לגבי עצמם, רכושם, יכולתיהם, שאיפותיהם וכד', ולהחליט
יחד על חוקים. אלו יהיו חוקים צודקים. הוא מכנה זאת דיון תחת "מסך
בערות".</span>

<span dir="rtl">אבל, הכישלון שלו אינו רק טכני (אין אפשרות ליצור "מסך
בערות") אלא גם עקרוני. אם הוא מייצר אנשים שווים לחלוטין, הרי ניתן היה
לייצר את החוק הצודק בעזרת מחשב.</span>

<span dir="rtl">כל בעיית הצדק נוצרת בגלל השוני והגיוון.</span>

<span dir="rtl">בלשון אחרת, השיטה שלו היא ניסיון לייצר אלוהים חילוני
שידאג לצדק.</span>

<span dir="ltr"></span>

<span dir="rtl">הליברטריאניזם, מתעקש על הכלל של הליברליזם בראשיתו, "לכל
אדם הזכות לעשות כל דבר, בגופו וברכושו, ובלבד שאינו פוגע באותה זכות של
זולתו".</span>

<span dir="rtl">במאה העשרים, ידוע השם של מילטון פרידמן, כאחד הכלכלנים
הליברטריאנים. בפועל, עמדותיו, עמדותיהם, מתבטאות בהתנגדות מירבית להתערבות
הממשלה בכלכלה. (למרות, שכמו שהערנו, שאריסטו תמיד קצת מנצח, גם הוא לא
מתנגד למינימום התערבות של הממשלה).</span>

<span dir="ltr"></span>

<span dir="rtl">מה הן הטענות כנגד הליברטריאניזם?</span>

<span dir="rtl">גידול בלתי מוגבל בפערים בין השכבות העניות לעשירות, עד
כדי פגיעה ביכולת הקיום הסביר. כתוצאה מגידול פערים גדלה גם סכנת
האלימות.</span>

<span dir="rtl">טענה שניה היא, הנצחת הפערים, חוסר מוביליות, בנים לעניים
נשארים עניים, כי אין באפשרות הוריהם להשקיע בחינוך, בבריאות, או בהשקעות
יסודיות בעסקים.</span>

<span dir="ltr"></span>

<span dir="rtl">הסוציאליזם מתעקש על שוויוניות מכסימלית ברמת החיים, על
ידי התערבות ממשלתית בכלכלה.</span>

<span dir="rtl">הטענות נגדו חזקות לא פחות:</span>

<span dir="rtl">הקטנת המוטיבציה של האדם הבודד בפעילות הכלכלית, וכתוצאה
מכך דעיכה כלכלית.</span>

<span dir="rtl">השחתה של הפקידות השלטונית בגלל כוחה הרב להיות אחראית על
חלוקת המשאבים.</span>

<span dir="rtl">ובדוגמאות הקיצוניות דיקטטורה טוטאליטרית ששוכחת אפילו את
עקרונות הסוציאליזם.</span>

<span dir="ltr"></span>

<span dir="rtl">מכיוון שכל טענות הנגד צודקות, אנחנו רואים את המדינות
המוצלחות יותר, כ"מדינות רווחה". מדינת הרווחה מנסה להשיג איזון בין
הגישות.</span>

<span dir="rtl">האיזון כולל, בדרך כלל התערבות ממשלתית גדולה בבריאות,
בחינוך, בחיסכון פנסיוני, וכמובן בשמירת הביטחון הכללי והפרטי, יחד עם חופש
כלכלי המאפשר להתעשר, עם מיסוי פרוגרסיבי, ולפעמים גם אפלייה מתקנת לשכבות
מוגדרות. זה כולל גם את זכות המאבק המקצועי (שביתה) עם מגבלות
מסוימות.</span>

<span dir="rtl">אבל, אין מצב אידיאלי. המדינה "הצודקת" ביותר, תמיד תתקיים
באיזון רופף, מפני שכל שינוי מצב (מלחמה, קורונה, אסון אקלימי, הגירה,
עליית מחיר הנפט בעולם, וכו') תמיד יגרום לזעזועים שידרשו איזון
מחדש.</span>

<span dir="rtl">צדק צדק תרדוף, ולעולם לא תשיג.</span>

<span dir="ltr"></span>

<span dir="rtl">ועדיין נשאלת שאלה בסיסית הרבה יותר. האם בכלל נכון לזהות
צדק עם שוויון כלכלי ושוויון זכויות בלבד?</span>

<span dir="rtl">עצם הנטייה להציג את הצדק כמותנה בשוויון של חירות, או
בשוויון כלכלי, שהתגבשה בצורתה המדעית אולי עם המרקסיזם, היא
בעייתית.</span>

<span dir="ltr"></span>

<span dir="rtl">איך משיגים שוויון או צדק בין החולה כרוני לבריא, בין בעל
המשפחה המוצלחת, למי שמשפחתו מתפוררת, או למי שיש בה בעלי צרכים מיוחדים,
בין האדם הזוכה לכבוד והערכה ובין מי שזוכה לזלזול בגלל חולשותיו, וכן
הלאה. היכן כאן הצדק?</span>

<span dir="rtl">מתברר שאדם זקוק לא רק לאמצעים המתבטאים בכסף. הכסף אינו
קונה את הכל.</span>

<span dir="rtl">אפילו מיקי זוהר לא מסתפק בכוח ובכסף, הוא זקוק גם
לכבוד.</span>

<span dir="rtl">האדם זקוק לתחושת ערך, לכבוד מצד סביבתו, ליחסי ידידות,
ליחסי אהבה, לשליחות, ועוד גורמים המתכנסים למושג "המשמעות", שבדרך כלל
קשור דווקא בנתינה ולא בקבלה.</span>

<span dir="ltr"></span>

<span dir="rtl">כל זה לא נכלל במדע המדינה, או הסוציולוגיה. כאן, אנו
מתקרבים לפסיכולוגיה, או לעיסוק בשנים האחרונות ב"מדד האושר". (וגם רואים
כמה המדעים מעורבים).</span>

<span dir="rtl">יש כמה "מדדי אושר" ולא ניכנס כאן לפרטים. אבל אם רואים את
השוויון, כמרכיב מרכזי ב"צדק", הרי יש לחפש שוויון מכסימלי, או יותר
שוויון, באושר, או בשביעות הרצון, או במדדים דומים, שהם
סובייקטיבים</span><span dir="ltr"></span><span dir="rtl">, בניגוד למדדים
האובייקטיבים שמודדים רמת חיים בצורות שונות, וקל להמיר אותם בכסף.</span>

<span dir="ltr"></span>

<span dir="rtl">צריך רק להדגיש, שהדברים נכונים, לגבי אנשים שאינם רעבים
או חסרי בית. לגביהם אנחנו עדיין בתחום של "היתום האלמנה והגר אשר בשעריך".
ולכן, צדקה התורה שהדגישה נושאים אלה, בנוסח: קודם כל דאג שלא יהיו רעבים,
אחר כך נדבר על פמניזם, להט"בים, וקיפוח שנעשה בדור הקודם.</span>

<span dir="ltr"></span>

<span dir="rtl">מהו אושר?</span><span dir="ltr"></span>

<span class="mark"><span dir="rtl"><u>יעל אלנתן ב"דבר השבוע" ברשת.
2018</u></span></span>

<span class="mark"><span dir="rtl">יובל \[יורם
יובל</span></span><span dir="ltr"></span><span class="mark"><span dir="rtl">\]
מציג משוואה שפיתח פרופ' טל בן שחר, לפיה אושר הוא השילוב בין הנאה
ומשמעות, והוסיף כי "אני אומר שהמקום של ההנאה הוא קטן, והמקום של המשמעות
הוא גדול. חברת הצריכה המערבית מוכרת לנו את התפיסה שהנאה זה אושר, וזה
פשוט לא נכון. המסר הוא בדרך כלל 'תקנו את המותג שלנו, יהיה לכם יותר כסף,
ואז תהיו מאושרים' – וזו אשליה. בכל הדתות מסכימים שהדרך אל האושר היא לא
להרבות בתענוגות, ואכן, מי שינסה להרבות את האושר שלו בדרך של תענוגות
יסבול, כי מערכות ההנאה במוח שלנו לא בנויות להיות דלוקות הרבה
זמן."</span></span>

<span dir="ltr"></span>

<span class="mark"><span dir="rtl">מהי משמעות? הרבה מחקרים נעשים על כך
היום.</span></span>

<span class="mark"><span dir="rtl">בדרך כלל, היא מורכבת לא ממה שאדם
מקבל, אלא דווקא ממה שהוא נותן מרצונו החופשי, בהתאם לערכיו. זה מסביר את
כוחה של הדת בעבר, ואת עמידתה גם בעולם המודרני שבו האמונה סבלה קשות
מהתפתחות המדע, ההשכלה והביקורת.</span></span>

<span dir="ltr"></span>

<span class="mark"><span dir="rtl">ולכן מראים מחקרים גם יתרון מה של
אנשים דתיים בתחושת האושר.</span></span>

<span dir="ltr"></span>

<span dir="ltr"></span>

<span dir="rtl"><u>מתוך מאמר ב"הארץ" 2018</u></span>

<span dir="ltr"></span><span class="mark"><span dir="rtl">קודם כל, במבט
על מכלול הסקרים, החוקרים אכן מצאו שקיים קשר (קל אמנם) בין רמת הדתיות
לאושר המדווח של המשיבים לסקרים, בכך, לא רק שהחוקרים תמכו בממצאי מחקרים
קודמים שהצביעו על הקשר הזה, אלא גם ענו
ל[מבקרים](http://www.tandfonline.com/doi/abs/10.1080/713675504)</span></span>
<span class="mark"><span dir="rtl">[החריפים ](http://www.tandfonline.com/doi/abs/10.1080/713675504)לגבי
הממצאים לגבי הקשר בין דת לאושר. הסקרים עסקו בעיקר
ב-</span><span dir="ltr">Big</span> <span dir="rtl">4 של הדתות: נצרות,
איסלאם, בודהיזם והינדואיזם. היהדות, כתמיד, נפלה בין הכסאות, אבל אין סיבה
להניח שמאפייניה שונים מהותית בהקשר הזה. ממצא נוסף, שהתאפשר בזכות המגוון
העצום של השאלות שמכילים סקרי גאלופ, הוא הממצא על פיו מה שמנבא אושר בקרב
אנשים דתיים בצורה הטובה ביותר הוא לא הרמה הדתית עצמה, אלא האופן שבו הדת
עונה לצרכים אנושיים שונים, בדגש על הצורך בתמיכה חברתית, ועל הצורך
במשמעות.</span></span>

<span dir="ltr"></span>

<span class="mark"><span dir="rtl">דבר זה מסביר את כוחה הגדול של הדת
בעבר, אבל, כמובן, אובדן האמונה, ובעיקר, העלייה ביכולת הביקורתיות הן על
הכתוב, והן על המנהיגים, מחייבת רבים מהדתיים לחיפוש משמעות אחרת. לא פעם
חסידי הדת ייטו לקנאות על נושא ספציפי, כמו לאומנות.</span></span>

<span class="mark"><span dir="rtl">אצלנו בולטת מאוד העובדה, שגם חרדים
וגם ציונים לאומיים שחוזרים בשאלה נוטים להיות לאומנים קנאים, ומזינים את
התנועות הכהאניסטיות.</span></span>

<span class="mark"><span dir="rtl">לא קל למצוא משמעות אחרת, שמתבטאת גם
בקהליתיות, גם במסורת ארוכת שנים (ולכן חינוך מסודר) וגם בתחושת זהות
משפחתית. לכן כוחה של הדת עדיין גדול בכל העולם.</span></span>

<span class="mark"><span dir="rtl">על רקע זה צריך, לדוגמה, לראות את
צמיחת ש"ס אצלנו בשנות השבעים – כאשר המסר הסמוי הוא: לא נשיג שוויון
כלכלי, אבל נשיג שוויון דרך המשמעות, הכבוד, תחושת הערך. (ואיני מתייחס
לשחיתות, שהיא מסכנת כל אירגון).</span></span>

<span dir="ltr"></span>

<span class="mark"><span dir="rtl">צדק צדק תרדוף, ולא תשיג. רדיפת הצדק
מתבטאת בעיקר על ידי מלחמה בעוולות.</span></span>

<span class="mark"><span dir="rtl">חלק גדול מהעוולות מתבטא בפערים. פערים
כלכליים, חברתיים, פערים של תחושת ערך וכבוד מפוצים, לא פעם על ידי משמעות.
אך משמעות וזהות של קבוצה אחת של אנשים עלולה לגרום לעוולות רבות לאנשים
אחרים (ולא צריך להגיע עד דעאש, אפשר לראות זאת בחיי יום יום אפילו אצל
חסידי הטבעונות שמשתוללים). ושוב אנחנו חוזרים לצדק צדק
תרדוף.</span></span>

<span dir="ltr"></span>

<span class="mark"><span dir="rtl">גם המשפט מכיר היום בכך שהוא אינו חופף
את הצדק.</span></span>

<span class="mark"><span dir="rtl">ניתן למצוא עוול בתוך המשפט, גם אם
העובדות ידועות, והשופט ישר, וזה מה שהמכונה מזל משפטי.</span></span>

<span class="mark"><span dir="rtl">אותה עבירה, אותה כוונה, אבל תוצאות
שונות, והחוק יחייב עונשים שונים.</span></span>

<span class="mark"><span dir="rtl">ואם במשפט פלילי כך, קל וחומר במשפט
אזרחי, ולכן הכל מכירים בכך שהדיאלוג עדיף על המשפט, מפני שבדיאלוג מובאים
בחשבון גם אותם גורמים נפשיים, כמו כבוד, הכרה, ערך עצמי, תקווה, שלא תמיד
מובאים בחשבון במשפט העוסק בנושא חלוקת רכוש למשל.</span></span>

<span dir="ltr"></span>

<span class="mark"><span dir="rtl">פסוק שדנים בו הרבה בהקשר הזה
היא:</span></span>

<span dir="ltr"></span>

<span class="mark"><span dir="rtl"><u>ספר זכריה פרק ח</u></span></span>

<span dir="ltr"></span> <span class="mark"><span dir="rtl">וְהָאֱמֶת וְהַשָּׁלוֹם
אֱהָבוּ:</span></span>

<span dir="ltr"></span>

<span class="mark"><span dir="rtl">הצדק מחפש את האמת, הדיאלוג את השלום.
הנביא מקווה לצרפם יחד, אך הם לא תמיד הולכים יחד.</span></span>

<span dir="ltr"></span>

<span class="mark"><span dir="rtl"><u>וכמו שכתב יהודה
עמיחי:</u></span></span>

<span dir="ltr"></span>

<span class="mark"><span dir="rtl">מִן הַמָּקוֹם שֶׁבּוֹ אָנוּ צוֹדְקִים</span></span>

<span class="mark"><span dir="rtl">לֹא יִצְמְחוּ לְעוֹלָם</span></span>

<span class="mark"><span dir="rtl">פְּרָחִים בָּאָבִיב.</span></span>

<span class="mark"><span dir="ltr"> </span></span>

<span class="mark"><span dir="rtl">הַמָּקוֹם שֶׁבּוֹ אָנוּ צוֹדְקִים</span></span>

<span class="mark"><span dir="rtl">הוּא קָשֶׁה וְרָמוּס</span></span>

<span class="mark"><span dir="rtl">כְּמוֹ חָצֵר.</span></span>

<span dir="ltr"></span>

<span class="mark"><span dir="rtl">לסיכום, אין סיבה להתייאש מן הצדק, אבל
כמו המודגש בספרי החומש, יש להלחם בעוולות הצועקות לשמים, וכשאפשר, לפעמים
לוותר על האמת, ולרדוף את הצדק דרך הדיאלוג
והשלום.</span></span><span dir="ltr"></span>
