<span dir="rtl"><u>פרשת שלח לך – יהודה ויוסף</u></span>

<u><span dir="rtl">ספר במדבר פרק יד</span></u>

<span dir="rtl">(א) וַתִּשָּׂא כָּל הָעֵדָה וַיִּתְּנוּ אֶת קוֹלָם וַיִּבְכּוּ הָעָם בַּלַּיְלָה
הַהוּא</span>:

<span dir="rtl">(ב) וַיִּלֹּנוּ עַל משֶׁה וְעַל אַהֲרֹן כֹּל בְּנֵי יִשְׂרָאֵל וַיֹּאמְרוּ אֲלֵהֶם כָּל
הָעֵדָה לוּ מַתְנוּ בְּאֶרֶץ מִצְרַיִם אוֹ בַּמִּדְבָּר הַזֶּה לוּ מָתְנוּ</span>:

<span dir="rtl">(ג) וְלָמָה יְהֹוָה מֵבִיא אֹתָנוּ אֶל הָאָרֶץ הַזֹּאת לִנְפֹּל בַּחֶרֶב נָשֵׁינוּ
וְטַפֵּנוּ יִהְיוּ לָבַז הֲלוֹא טוֹב לָנוּ שׁוּב מִצְרָיְמָה</span>:

<span dir="rtl">(ד) וַיֹּאמְרוּ אִישׁ אֶל אָחִיו נִתְּנָה רֹאשׁ וְנָשׁוּבָה מִצְרָיְמָה</span>:

<span dir="rtl">(ה) וַיִּפֹּל משֶׁה וְאַהֲרֹן עַל פְּנֵיהֶם לִפְנֵי כָּל קְהַל עֲדַת בְּנֵי
יִשְׂרָאֵל</span>:

<span dir="rtl">(ו) וִיהוֹשֻׁעַ בִּן נוּן וְכָלֵב בֶּן יְפֻנֶּה מִן הַתָּרִים אֶת הָאָרֶץ קָרְעוּ
בִּגְדֵיהֶם</span>:

<span dir="rtl">(ז) וַיֹּאמְרוּ אֶל כָּל עֲדַת בְּנֵי יִשְׂרָאֵל לֵאמֹר הָאָרֶץ אֲשֶׁר עָבַרְנוּ בָהּ
לָתוּר אֹתָהּ טוֹבָה הָאָרֶץ מְאֹד מְאֹד:</span>

<span dir="rtl">במרגלים וחטאם דנו כבר בעבר, והיום אנחנו נתעניין רק
ב"טובים": יהושע בן נון וכלב בן יפונה.</span>

<span dir="rtl">ואפילו לא בהם, אלא במוצאם...</span>

<u><span dir="rtl">ספר במדבר פרק יג</span></u>

<span dir="rtl">(ג) וַיִּשְׁלַח אֹתָם משֶׁה מִמִּדְבַּר פָּארָן עַל פִּי יְהֹוָה כֻּלָּם אֲנָשִׁים רָאשֵׁי
בְנֵי יִשְׂרָאֵל הֵמָּה</span>:

<span dir="rtl">(ד) וְאֵלֶּה שְׁמוֹתָם לְמַטֵּה רְאוּבֵן שַׁמּוּעַ בֶּן זַכּוּר</span>:

<span dir="rtl">(ה) לְמַטֵּה שִׁמְעוֹן שָׁפָט בֶּן חוֹרִי</span>:

**<span dir="rtl">(ו) לְמַטֵּה יְהוּדָה כָּלֵב בֶּן יְפֻנֶּה</span>:**

<span dir="rtl">(ז) לְמַטֵּה יִשָּׂשׂכָר יִגְאָל בֶּן יוֹסֵף</span>:

**<span dir="rtl">(ח) לְמַטֵּה אֶפְרָיִם הוֹשֵׁעַ בִּן נוּן:</span>**

<span dir="rtl">כאן אנחנו מוצאים את הבכורה של שני אלה. כל עשרת האחרים,
מחוסלים על ידי ה' בגלל פחדנותם... ובין השניים מתחילה התחרות.</span>

<span dir="rtl">אך, לפני כן, מכאן ואילך לאורך כל התנ"ך, אנחנו
נבוכים:</span>

1.  <span dir="rtl">זיהוי. מיהו מי.</span>

2.  <span dir="rtl">האם הם עם אחד או שני עמים, ולמי הבכורה.</span>

3.  <span dir="rtl">מי יוצר את הנרטיב של עם ישראל ומתי.</span>

<span dir="rtl">ובמקרה זה, לא "נאשים" את חז"ל, (כמו שאנחנו רגילים), אלא
נראה שקיימת מלחמת נרטיבים כבר בתנ"ך עצמו, ואפילו בימי בית ראשון, מאות
רבות של שנים לפני חז"ל.</span>

<span dir="rtl">קיים בלבול מוחלט בתנ"ך, בכינוי "ישראל". לפעמים "ישראל"
או "בני ישראל" מסמנים את כל שבטי ישראל, ולפעמים, אולי בדרך כלל, המינוח
אינו כולל את יהודה.</span>

<span dir="rtl">הנה, אפילו כאשר ספר תהילים כותב את נרטיב חורבן
ישראל:</span>

<u><span dir="rtl">ספר תהילים פרק עח</span></u>

<span dir="rtl">(נט) שָׁמַע אֱלֹהִים וַיִּתְעַבָּר **וַיִּמְאַס מְאֹד בְּיִשְׂרָאֵל**</span>:

<span dir="rtl">(ס) וַיִּטֹּשׁ מִשְׁכַּן שִׁלוֹ אֹהֶל שִׁכֵּן בָּאָדָם</span>:

<span dir="rtl">(סא) וַיִּתֵּן לַשְּׁבִי עֻזּוֹ וְתִפְאַרְתּוֹ בְיַד צָר</span>:

<span dir="rtl">....</span>

<span dir="rtl">(סו) וַיַּךְ צָרָיו אָחוֹר חֶרְפַּת עוֹלָם נָתַן לָמוֹ</span>:

<span dir="rtl">(סז) **וַיִּמְאַס בְּאֹהֶל יוֹסֵף וּבְשֵׁבֶט אֶפְרַיִם לֹא בָחָר**</span>**:**

<span dir="rtl">(סח) **וַיִּבְחַר אֶת שֵׁבֶט יְהוּדָה אֶת הַר צִיּוֹן אֲשֶׁר אָהֵב:**</span>

<span dir="rtl">אין ספק: ישראל = יוסף = אפרים, מילים נרדפות, לא כולל
יהודה! (שהרי ביהודה הוא בחר)</span>

<u><span dir="rtl">ספר תהילים פרק עח</span></u>

<span dir="rtl">(ט) **בְּנֵי אֶפְרַיִם נוֹשְׁקֵי רוֹמֵי קָשֶׁת הָפְכוּ בְּיוֹם
קְרָב**</span>**:**

**<span dir="rtl">(י) לֹא שָׁמְרוּ בְּרִית אֱלֹהִים וּבְתוֹרָתוֹ מֵאֲנוּ לָלֶכֶת</span>:**

<span dir="rtl">(יא) וַיִּשְׁכְּחוּ עֲלִילוֹתָיו וְנִפְלְאוֹתָיו אֲשֶׁר הֶרְאָם</span>:

<span dir="rtl">....</span>

<span dir="rtl">(כ) הֵן הִכָּה צוּר וַיָּזוּבוּ מַיִם וּנְחָלִים יִשְׁטֹפוּ הֲגַם לֶחֶם יוּכַל תֵּת
אִם יָכִין שְׁאֵר לְעַמּוֹ</span>:

<span dir="rtl">(כא) **לָכֵן שָׁמַע יְהֹוָה וַיִּתְעַבָּר וְאֵשׁ נִשְֹּקָה בְיַעֲקֹב וְגַם אַף עָלָה
בְיִשְׂרָאֵל**</span>**:**

<span dir="rtl">(כב) כִּי לֹא הֶאֱמִינוּ בֵּאלֹהִים וְלֹא בָטְחוּ בִּישׁוּעָתוֹ:</span>

<span dir="rtl">אפרים=יעקב=ישראל? רק להם נעשו הנסים במדבר?</span>

<u><span dir="rtl">ספר תהילים פרק עז</span></u>

<span dir="rtl">(יד) אֱלֹהִים בַּקֹּדֶשׁ דַּרְכֶּךָ מִי אֵל גָּדוֹל כֵּאלֹהִים</span>:

<span dir="rtl">(טו) אַתָּה הָאֵל עֹשֵׂה פֶלֶא הוֹדַעְתָּ בָעַמִּים עֻזֶּךָ</span>:

<span dir="rtl">(טז) גָּאַלְתָּ בִּזְרוֹעַ **עַמֶּךָ בְּנֵי יַעֲקֹב וְיוֹסֵף** סֶלָה:</span>

<span dir="rtl">מיהו עמך?</span>

<u><span dir="rtl">ספר תהילים פרק פ</span></u>

<span dir="rtl">(א) לַמְנַצֵּחַ אֶל שֹׁשַׁנִּים עֵדוּת לְאָסָף מִזְמוֹר</span>:

<span dir="rtl">(ב) רֹעֵה יִשְׂרָאֵל הַאֲזִינָה **נֹהֵג כַּצֹּאן יוֹסֵף** יֹשֵׁב הַכְּרוּבִים
הוֹפִיעָה</span>:

<span dir="rtl">(ג) **לִפְנֵי אֶפְרַיִם וּבִנְיָמִן וּמְנַשֶּׁה** עוֹרְרָה אֶת גְּבוּרָתֶךָ וּלְכָה
לִישֻׁעָתָה לָּנוּ</span>:

<span dir="rtl">(ד) אֱלֹהִים הֲשִׁיבֵנוּ וְהָאֵר פָּנֶיךָ וְנִוָּשֵׁעָה:</span>

<span dir="rtl">של מי השיר? של מי הסיפור?</span>

<span dir="rtl">הנה הנרטיב המקובל, של ספרי נביאים ראשונים:</span>

<u><span dir="rtl">ספר מלכים ב פרק יח</span></u>

<span dir="rtl">(ט) וַיְהִי בַּשָׁנָה הָרְבִיעִית לַמֶּלֶךְ חִזְקִיָּהוּ הִיא הַשָּׁנָה הַשְּׁבִיעִית לְהוֹשֵׁעַ
בֶּן אֵלָה מֶלֶךְ יִשְׂרָאֵל עָלָה שַׁלְמַנְאֶסֶר מֶלֶךְ אַשּׁוּר עַל שֹׁמְרוֹן וַיָּצַר עָלֶיהָ</span>:

<span dir="rtl">(י) וַיִּלְכְּדֻהָ מִקְצֵה שָׁלֹשׁ שָׁנִים בִּשְׁנַת שֵׁשׁ לְחִזְקִיָּה הִיא שְׁנַת תֵּשַׁע
לְהוֹשֵׁעַ מֶלֶךְ יִשְׂרָאֵל נִלְכְּדָה שֹׁמְרוֹן</span>:

<span dir="rtl">(יא) **וַיֶּגֶל מֶלֶךְ אַשּׁוּר אֶת יִשְׂרָאֵל אַשּׁוּרָה וַיַּנְחֵם בַּחְלַח וּבְחָבוֹר
נְהַר גּוֹזָן וְעָרֵי מָדָי**</span>**:**

**<span dir="rtl">(יב) עַל אֲשֶׁר לֹא שָׁמְעוּ בְּקוֹל יְהֹוָה אֱלֹהֵיהֶם וַיַּעַבְרוּ אֶת בְּרִיתוֹ
אֵת כָּל אֲשֶׁר צִוָּה מֹשֶׁה עֶבֶד יְהֹוָה וְלֹא שָׁמְעוּ וְלֹא עָשׂוּ:</span>**

<u><span dir="rtl">ספר מלכים ב פרק כא</span></u>

<span dir="rtl">(י) וַיְדַבֵּר יְהֹוָה בְּיַד עֲבָדָיו הַנְּבִיאִים לֵאמֹר</span>:

<span dir="rtl">(יא) יַעַן אֲשֶׁר עָשָׂה מְנַשֶּׁה מֶלֶךְ יְהוּדָה הַתֹּעֵבוֹת הָאֵלֶּה הֵרַע מִכֹּל אֲשֶׁר
עָשׂוּ הָאֱמֹרִי אֲשֶׁר לְפָנָיו וַיַּחֲטִא גַם אֶת יְהוּדָה בְּגִלּוּלָיו</span>:

<span dir="rtl">(יב) לָכֵן כֹּה אָמַר יְהֹוָה אֱלֹהֵי יִשְׂרָאֵל הִנְנִי מֵבִיא רָעָה עַל יְרוּשָׁלַם
וִיהוּדָה אֲשֶׁר כָּל שֹׁמְעָה תִּצַּלְנָה שְׁתֵּי אָזְנָיו</span>:

<span dir="rtl">.....</span>

<span dir="rtl">(טו) **יַעַן אֲשֶׁר עָשׂוּ אֶת הָרַע בְּעֵינַי וַיִּהְיוּ מַכְעִסִים אֹתִי מִן הַיּוֹם
אֲשֶׁר יָצְאוּ אֲבוֹתָם מִמִּצְרַיִם וְעַד הַיּוֹם הַזֶּה:**</span>

<span dir="rtl">הנרטיב שמנסים ספרי שמואל ומלכים לשכנע בו, הוא, שהיתה
מדינת עם אחד בימי דוד מלך ישראל, שהתפלגה ליהודה ולישראל, ישראל חטאו
והוגלו, ואחריהם יהודה חטאו והוגלו, אבל ליהודה נשמרה אהבת ה' "לדוד עבדו",
ולכן חזר לארצו, בעוד שכל עשרת השבטים האחרים נעלמו ואינם.</span>

<span dir="rtl">זה גם הנרטיב של שני הפרקים הראשונים שהבאנו
מתהילים.</span>

<span dir="rtl">אבל... הבלבול הגדול נוצר, מפני שלעם המאוחד, אין שם (אולי
"בני ישראל"? בחלק מפרקי התנ"ך אך לא תמיד), ובוודאי לממלכה המאוחדת אין
שם. ולכן התחושה היא שלמרות הנרטיב של ספר שמואל ומלכים, היו כאן שני עמים
שהתערבו ביניהם מאוד מאוחר, ולא עם אחד שנתפלג.</span>

<u><span dir="rtl">ספר שמואל ב פרק ב</span></u>

<span dir="rtl">(ד) **וַיָּבֹאוּ אַנְשֵׁי יְהוּדָה וַיִּמְשְׁחוּ שָׁם אֶת דָּוִד לְמֶלֶךְ עַל בֵּית
יְהוּדָה** וַיַּגִּדוּ לְדָוִד לֵאמֹר אַנְשֵׁי יָבֵישׁ גִּלְעָד אֲשֶׁר קָבְרוּ אֶת שָׁאוּל</span>:

<span dir="rtl">........</span>

<span dir="rtl">(ח) וְאַבְנֵר בֶּן נֵר שַׂר צָבָא אֲשֶׁר לְשָׁאוּל לָקַח אֶת אִישׁ בֹּשֶׁת בֶּן שָׁאוּל
וַיַּעֲבִרֵהוּ מַחֲנָיִם</span>:

<span dir="rtl">(ט) **וַיַּמְלִכֵהוּ אֶל הַגִּלְעָד וְאֶל הָאֲשׁוּרִי וְאֶל יִזְרְעֶאל וְעַל אֶפְרַיִם
וְעַל בִּנְיָמִן וְעַל יִשְׂרָאֵל כֻּלֹּה**</span>:

<span dir="rtl">כלומר, "ישראל כלה" אינה כוללת את יהודה!</span>

<u><span dir="rtl">ספר שמואל ב פרק ה</span></u>

<span dir="rtl">(ה) בְּחֶבְרוֹן מָלַךְ עַל יְהוּדָה שֶׁבַע שָׁנִים וְשִׁשָּׁה חֳדָשִׁים וּבִירוּשָׁלַם מָלַךְ
שְׁלשִׁים וְשָׁלשׁ שָׁנָה עַל **כָּל יִשְׂרָאֵל וִיהוּדָה**:</span>

<span dir="rtl">שוב, לא מספיק לו לכתוב "כל ישראל" הוא מוסיף את
יהודה.</span>

<span dir="rtl">ובימי שלמה (לכאורה ממלכה מאוחדת כבר עשרות שנים):</span>

<u><span dir="rtl">ספר מלכים א פרק ד</span></u>

<span dir="rtl">(כ) **יְהוּדָה וְיִשְׂרָאֵל** רַבִּים כַּחוֹל אֲשֶׁר עַל הַיָּם לָרֹב אֹכְלִים
וְשֹׁתִים וּשְׂמֵחִים:</span>

<span dir="rtl">והנה בכל זאת, ישראל מופיע כשם הכולל גם את יהודה. האם זה
נכתב בזמן אחר?</span>

<u><span dir="rtl">ספר מלכים א פרק ט</span></u>

<span dir="rtl">(ד) וְאַתָּה אִם תֵּלֵךְ לְפָנַי כַּאֲשֶׁר הָלַךְ דָּוִד אָבִיךָ בְּתָם לֵבָב וּבְיֹשֶׁר
לַעֲשׂוֹת כְּכֹל אֲשֶׁר צִוִּיתִיךָ חֻקַּי וּמִשְׁפָּטַי תִּשְׁמֹר</span>:

<span dir="rtl">(ה) וַהֲקִמֹתִי אֶת כִּסֵּא מַמְלַכְתְּךָ עַל יִשְׂרָאֵל לְעֹלָם כַּאֲשֶׁר דִּבַּרְתִּי עַל דָּוִד
אָבִיךָ לֵאמֹר לֹא יִכָּרֵת לְךָ אִישׁ מֵעַל כִּסֵּא יִשְׂרָאֵל</span>:

<span dir="rtl">......</span>

<span dir="rtl">(כב) וּמִבְּנֵי יִשְׂרָאֵל לֹא נָתַן שְׁלֹמֹה עָבֶד כִּי הֵם אַנְשֵׁי הַמִּלְחָמָה
וַעֲבָדָיו וְשָׂרָיו וְשָׁלִישָׁיו וְשָׂרֵי רִכְבּוֹ וּפָרָשָׁיו:</span>

<span dir="rtl">אבל הסתירות בקטע זה הן לא רק בהכללת השם ישראל גם על
יהודה, שהיא, כנראה, מאוחרת, אלא גם בשעבוד הצפוניים:</span>

<u><span dir="rtl">ספר מלכים א פרק יא</span></u>

<span dir="rtl">(כח) וְהָאִישׁ יָרָבְעָם גִּבּוֹר חָיִל וַיַּרְא שְׁלֹמֹה אֶת הַנַּעַר כִּי עֹשֵׂה מְלָאכָה
הוּא **וַיַּפְקֵד אֹתוֹ לְכָל סֵבֶל בֵּית יוֹסֵף:**</span>

<span dir="rtl">ברור שבקטע הקודם, מישהו, כנראה, מתקן את שלמה להיות
"טוב", זה שלא מעביד את בני ישראל, ואז כבר ישראל הוא שם הכולל את יהודה,
ואילו כאן שלמה הקדום יותר.</span>

<span dir="rtl">השמות ישראל, יעקב, יוסף, אפריים, כשמות המתארים את הממלכה
הצפונית, או את עם ישראל ללא יהודה, מופיעים אפילו אצל הנביאים האחרונים,
קרוב לחורבן שומרון וחורבן יהודה:</span>

<u><span dir="rtl">ספר ישעיה פרק ט</span></u>

<span dir="rtl">(ז) דָּבָר שָׁלַח אֲדֹנָי **בְּיַעֲקֹב וְנָפַל בְּיִשְׂרָאֵל**</span>:

<span dir="rtl">(ח) וְיָדְעוּ הָעָם כֻּלּוֹ **אֶפְרַיִם וְיוֹשֵׁב שֹׁמְרוֹן** בְּגַאֲוָה וּבְגֹדֶל לֵבָב
לֵאמֹר</span>:

<span dir="rtl">(ט) לְבֵנִים נָפָלוּ וְגָזִית נִבְנֶה שִׁקְמִים גֻּדָּעוּ וַאֲרָזִים
נַחֲלִיף</span>:

<span dir="rtl">העם כולו, אפרים ויושב שומרון, לא כולל ירושלים
ויהודה.</span>

<span dir="rtl">וירמיהו, עשרות שנים אחרי חורבן ממלכת ישראל, ולפני חורבן
ירושלים, מנבא נבואות נחמה לתושביה, למרות שהוא חי בירושלים, שבו מקדש
ה'.</span>

<u><span dir="rtl">ספר ירמיה פרק לא</span></u>

<span dir="rtl">(א) כֹּה אָמַר יְהֹוָה מָצָא חֵן בַּמִּדְבָּר עַם שְׂרִידֵי חָרֶב הָלוֹךְ לְהַרְגִּיעוֹ
**יִשְׂרָאֵל**</span>:

<span dir="rtl">(ב) מֵרָחוֹק יְהֹוָה נִרְאָה לִי וְאַהֲבַת עוֹלָם אֲהַבְתִּיךְ עַל כֵּן מְשַׁכְתִּיךְ
חָסֶד</span>:

<span dir="rtl">(ג) עוֹד אֶבְנֵךְ וְנִבְנֵית **בְּתוּלַת יִשְׂרָאֵל** עוֹד תַּעְדִּי תֻפַּיִךְ וְיָצָאת
בִּמְחוֹל מְשַׂחֲקִים</span>:

<span dir="rtl">(ד) עוֹד תִּטְּעִי כְרָמִים **בְּהָרֵי שֹׁמְרוֹן** נָטְעוּ נֹטְעִים
וְחִלֵּלוּ</span>:

<span dir="rtl">(ה) כִּי יֶשׁ יוֹם קָרְאוּ נֹצְרִים **בְּהַר אֶפְרָיִם** קוּמוּ וְנַעֲלֶה צִיּוֹן
אֶל יְהֹוָה אֱלֹהֵינוּ</span>:

<span dir="rtl">(ו) כִּי כֹה אָמַר יְהֹוָה רָנּוּ **לְיַעֲקֹב** שִׂמְחָה וְצַהֲלוּ בְּרֹאשׁ הַגּוֹיִם
הַשְׁמִיעוּ הַלְלוּ וְאִמְרוּ הוֹשַׁע יְהֹוָה אֶת עַמְּךָ אֵת **שְׁאֵרִית יִשְׂרָאֵל**</span>:

<span dir="rtl">(ז) הִנְנִי מֵבִיא אוֹתָם מֵאֶרֶץ צָפוֹן וְקִבַּצְתִּים מִיַּרְכְּתֵי אָרֶץ בָּם עִוֵּר
וּפִסֵּחַ הָרָה וְיֹלֶדֶת יַחְדָּו קָהָל גָּדוֹל יָשׁוּבוּ הֵנָּה</span>:

<span dir="rtl">(ח) בִּבְכִי יָבֹאוּ וּבְתַחֲנוּנִים אוֹבִילֵם אֶל נַחֲלֵי מַיִם בְּדֶרֶךְ יָשָׁר לֹא
יִכָּשְׁלוּ בָּהּ **כִּי הָיִיתִי לְיִשְׂרָאֵל לְאָב וְאֶפְרַיִם בְּכֹרִי הוּא**</span>**:**

<span dir="rtl">(ט) שִׁמְעוּ דְבַר יְהֹוָה גּוֹיִם וְהַגִּידוּ בָאִיִּים מִמֶּרְחָק וְאִמְרוּ מְזָרֵה
יִשְׂרָאֵל יְקַבְּצֶנּוּ וּשְׁמָרוֹ כְּרֹעֶה עֶדְרוֹ</span>:

<span dir="rtl">(י) כִּי פָדָה יְהֹוָה אֶת **יַעֲקֹב וּגְאָלוֹ מִיַּד חָזָק מִמֶּנּוּ**:</span>

<span dir="rtl">......</span>

<span dir="rtl">(יט) הֲבֵן יַקִּיר לִי **אֶפְרַיִם** אִם יֶלֶד שַׁעֲשֻׁעִים כִּי מִדֵּי דַבְּרִי בּוֹ
זָכֹר אֶזְכְּרֶנּוּ עוֹד עַל כֵּן הָמוּ מֵעַי לוֹ רַחֵם אֲרַחֲמֶנּוּ נְאֻם יְהֹוָה:</span>

<span dir="rtl">ואנחנו שרים את השיר עד היום.</span>

<span dir="rtl">כדאי לשים לב שהדברים נאמרים טרם חורבן ירושלים, שהרי הוא
לא מבכה את ירושלים, וגם הדגש על אפרים כבכור!</span>

<span dir="rtl">וכשהוא עצוב יותר, זה שוב על אפרים...</span>

<u><span dir="rtl">ספר ירמיה פרק לא</span></u>

<span dir="rtl">(יד) כֹּה אָמַר יְהֹוָה קוֹל בְּ**רָמָה** נִשְׁמָע נְהִי בְּכִי תַמְרוּרִים **רָחֵל
מְבַכָּה עַל בָּנֶיהָ** מֵאֲנָה לְהִנָּחֵם עַל בָּנֶיהָ כִּי אֵינֶנּוּ</span>:

<span dir="rtl">(טו) כֹּה אָמַר יְהֹוָה מִנְעִי קוֹלֵךְ מִבֶּכִי וְעֵינַיִךְ מִדִּמְעָה כִּי יֵשׁ שָׂכָר
לִפְעֻלָּתֵךְ נְאֻם יְהֹוָה וְשָׁבוּ מֵאֶרֶץ אוֹיֵב</span>:

<span dir="rtl">(טז) וְיֵשׁ תִּקְוָה לְאַחֲרִיתֵךְ נְאֻם יְהֹוָה וְשָׁבוּ בָנִים לִגְבוּלָם</span>:

<span dir="rtl">(יז) **שָׁמוֹעַ שָׁמַעְתִּי אֶפְרַיִם מִתְנוֹדֵד יִסַּרְתַּנִי וָאִוָּסֵר** כְּעֵגֶל לֹא
לֻמָּד הֲשִׁיבֵנִי וְאָשׁוּבָה כִּי אַתָּה יְהֹוָה אֱלֹהָי.</span>

<span dir="rtl">וגם כאן, הצליחו להחדיר בנו את הנרטיב המקובל, ש"רחל מבכה
על בניה" זה בכי על חורבן ירושלים, ושקבר רחל נמצא בבית לחם שביהודה. לא כך
חושב ירמיהו. קבר רחל נמצא ברמה, (בנימין או אפרים), ורחל מבכה את בניה,
בני רחל הם יוסף ובנימין, לא יהודה, את חורבן שומרון היא מבכה.</span>

<span dir="rtl">הושע שופך את כל זעמו על ממלכת ישראל:</span>

<u><span dir="rtl">ספר הושע פרק ד</span></u>

<span dir="rtl">(טו) אִם זֹנֶה **אַתָּה יִשְׂרָאֵל אַל יֶאְשַׁם יְהוּדָה** וְאַל תָּבֹאוּ הַגִּלְגָּל
וְאַל תַּעֲלוּ בֵּית אָוֶן וְאַל תִּשָּׁבְעוּ חַי יְהֹוָה</span>:

<span dir="rtl">(טז) כִּי כְּפָרָה סֹרֵרָה סָרַר יִשְׂרָאֵל עַתָּה יִרְעֵם יְהֹוָה כְּכֶבֶשׂ
בַּמֶּרְחָב</span>:

<span dir="rtl">(יז) **חֲבוּר עֲצַבִּים אֶפְרָיִם הַנַּח לוֹ**</span>:

<span dir="rtl">גם עמוס עוסק בפשעי ממלכת ישראל בימי ירבעם השני, וגם הוא
מזהה את השמות שהכרנו:</span>

<u><span dir="rtl">ספר עמוס פרק ג</span></u>

<span dir="rtl">(א) שִׁמְעוּ אֶת הַדָּבָר הַזֶּה אֲשֶׁר דִּבֶּר יְהֹוָה עֲלֵיכֶם **בְּנֵי יִשְׂרָאֵל** עַל
**כָּל הַמִּשְׁפָּחָה** אֲשֶׁר הֶעֱלֵיתִי מֵאֶרֶץ מִצְרַיִם לֵאמֹר</span>:

<span dir="rtl">(ב) רַק אֶתְכֶם יָדַעְתִּי מִכֹּל מִשְׁפְּחוֹת הָאֲדָמָה עַל כֵּן אֶפְקֹד עֲלֵיכֶם אֵת
כָּל עֲוֹנֹתֵיכֶם:</span>

<span dir="rtl">.....</span>

<span dir="rtl">(יב) כֹּה אָמַר יְהֹוָה כַּאֲשֶׁר יַצִּיל הָרֹעֶה מִפִּי הָאֲרִי שְׁתֵּי כְרָעַיִם אוֹ
בְדַל אֹזֶן כֵּן יִנָּצְלוּ **בְּנֵי יִשְׂרָאֵל הַיּשְׁבִים בְּשֹׁמְרוֹן** בִּפְאַת מִטָּה וּבִדְמֶשֶׁק עָרֶשׂ</span>:

<span dir="rtl">(יג) שִׁמְעוּ וְהָעִידוּ בְּבֵית יַעֲקֹב נְאֻם אֲדֹנָי יֱהֹוִה אֱלֹהֵי
הַצְּבָאוֹת</span>:

<span dir="rtl">(יד) **כִּי בְּיוֹם פָּקְדִי פִשְׁעֵי יִשְׂרָאֵל עָלָיו וּפָקַדְתִּי עַל מִזְבְּחוֹת בֵּית
אֵל וְנִגְדְּעוּ קַרְנוֹת הַמִּזְבֵּחַ וְנָפְלוּ לָאָרֶץ:**</span>

<u><span dir="rtl">ספר עמוס פרק ד</span></u>

<span dir="rtl">(א) שִׁמְעוּ הַדָּבָר הַזֶּה פָּרוֹת הַבָּשָׁן אֲשֶׁר **בְּהַר שֹׁמְרוֹן** הָעשְׁקוֹת
דַּלִּים הָרֹצְצוֹת אֶבְיוֹנִים הָאֹמְרֹת לַאֲדֹנֵיהֶם הָבִיאָה וְנִשְׁתֶּה</span>:

<span dir="rtl">(ב) נִשְׁבַּע אֲדֹנָי יֱהֹוִה בְּקָדְשׁוֹ כִּי הִנֵּה יָמִים בָּאִים עֲלֵיכֶם וְנִשָּׂא
אֶתְכֶם בְּצִנּוֹת וְאַחֲרִיתְכֶן בְּסִירוֹת דּוּגָה</span>:

<span dir="rtl">(ג) וּפְרָצִים תֵּצֶאנָה אִשָּׁה נֶגְדָּהּ וְהִשְׁלַכְתֶּנָה הַהַרְמוֹנָה נְאֻם
יְהֹוָה</span>:

<span dir="rtl">(ד) **בֹּאוּ בֵית אֵל וּפִשְׁעוּ הַגִּלְגָּל הַרְבּוּ לִפְשֹׁעַ** וְהָבִיאוּ לַבֹּקֶר
זִבְחֵיכֶם לִשְׁלשֶׁת יָמִים מַעְשְׂרֹתֵיכֶם</span>:

<span dir="rtl">(ה) וְקַטֵּר מֵחָמֵץ תּוֹדָה וְקִרְאוּ נְדָבוֹת הַשְׁמִיעוּ **כִּי כֵן אֲהַבְתֶּם בְּנֵי
יִשְׂרָאֵל** נְאֻם אֲדֹנָי יֱהֹוִה:</span>

<u><span dir="rtl">ספר עמוס פרק ה</span></u>

<span dir="rtl">(ד) כִּי כֹה אָמַר יְהֹוָה **לְבֵית יִשְׂרָאֵל** דִּרְשׁוּנִי וִחְיוּ</span>:

<span dir="rtl">(ה) וְאַל תִּדְרְשׁוּ **בֵּית אֵל וְהַגִּלְגָּל לֹא תָבֹאוּ וּבְאֵר שֶׁבַע** לֹא
תַעֲבֹרוּ כִּי הַגִּלְגָּל גָּלֹה יִגְלֶה וּבֵית אֵל יִהְיֶה לְאָוֶן</span>:

<span dir="rtl">(ו) דִּרְשׁוּ אֶת יְהֹוָה וִחְיוּ **פֶּן יִצְלַח כָּאֵשׁ בֵּית יוֹסֵף וְאָכְלָה וְאֵין
מְכַבֶּה לְבֵית אֵל:**</span>

<u><span dir="rtl">ספר עמוס פרק ז</span></u>

<span dir="rtl">(ח) וַיֹּאמֶר יְהֹוָה אֵלַי מָה אַתָּה רֹאֶה עָמוֹס וָאֹמַר אֲנָךְ וַיֹּאמֶר אֲדֹנָי
**הִנְנִי שָׂם אֲנָךְ בְּקֶרֶב עַמִּי יִשְׂרָאֵל לֹא אוֹסִיף עוֹד עֲבוֹר לוֹ**</span>:

<span dir="rtl">(ט) **וְנָשַׁמּוּ בָּמוֹת יִשְׂחָק וּמִקְדְּשֵׁי יִשְׂרָאֵל יֶחֱרָבוּ וְקַמְתִּי עַל בֵּית
יָרָבְעָם בֶּחָרֶב**</span>:

<span dir="rtl">(י) וַיִּשְׁלַח אֲמַצְיָה כֹּהֵן בֵּית אֵל אֶל יָרָבְעָם מֶלֶךְ יִשְׂרָאֵל לֵאמֹר קָשַׁר
עָלֶיךָ עָמוֹס בְּקֶרֶב בֵּית יִשְׂרָאֵל לֹא תוּכַל הָאָרֶץ לְהָכִיל אֶת כָּל דְּבָרָיו</span>:

<span dir="rtl">(יא) כִּי כֹה אָמַר עָמוֹס **בַּחֶרֶב יָמוּת יָרָבְעָם וְיִשְׂרָאֵל גָּלֹה יִגְלֶה**
מֵעַל אַדְמָתוֹ:</span>

<span dir="rtl">(יב) וַיֹּאמֶר אֲמַצְיָה אֶל עָמוֹס חֹזֶה לֵךְ בְּרַח לְךָ אֶל אֶרֶץ יְהוּדָה וֶאֱכָל
שָׁם לֶחֶם וְשָׁם תִּנָּבֵא</span>:

<span dir="rtl">(יג) וּבֵית אֵל לֹא תוֹסִיף עוֹד לְהִנָּבֵא כִּי מִקְדַּשׁ מֶלֶךְ הוּא וּבֵית
מַמְלָכָה הוּא:</span>

<span dir="rtl">ברור לכל, שאיתרע מזלו ההיסטורי של "ישראל", "יוסף",
"אפרים", וממלכתו נחרבה על ידי אשור בשנת 720 לפני הספירה, בעוד שממלכת
יהודה החזיקה מעמד ממש בנס. ולא בנס המסופר בספר מלכים, אלא שסנחריב החליט
שמוטב לו להשאיר את ממלכת יהודה תחת עול כבד, וכמה עשרות שנים אחר כך
מתחילה שקיעתה של אשור ועלייתה של בבל.</span>

<span dir="rtl">ממלכת יהודה "הרויחה" עוד כ 130 שנה עד 586 שנה לפני
הספירה, ויותר מכך, 48 שנה אחרי חורבן הבית, עולה כורש מלך פרס, ומאז
שולטות בארץ אימפריות שאינן מגלות תושבים.</span>

<span dir="rtl">צירוף מקרים זה עושה אותנו יהודים.</span>

<span dir="rtl">למי הייתה הבכורה עד חורבן שומרון? והאם אנחנו בכלל יהודים
או אולי גם קצת ישראלים?</span>

<span dir="rtl">מעניין, שבברכת משה לשבטים, שאיננו יודעים מתי נכתבה, ברור
לחלוטין למי הבכורה:</span>

<u><span dir="rtl">ספר דברים פרק לג</span></u>

<span dir="rtl">(ז) וְזֹאת לִיהוּדָה וַיֹּאמַר שְׁמַע יְהֹוָה קוֹל יְהוּדָה וְאֶל עַמּוֹ תְּבִיאֶנּוּ
יָדָיו רָב לוֹ וְעֵזֶר מִצָּרָיו תִּהְיֶה:</span>

<span dir="rtl">.....</span>

<span dir="rtl">(יג) וּלְיוֹסֵף אָמַר מְבֹרֶכֶת יְהֹוָה אַרְצוֹ מִמֶּגֶד שָׁמַיִם מִטָּל וּמִתְּהוֹם
רֹבֶצֶת תָּחַת</span>:

<span dir="rtl">(יד) וּמִמֶּגֶד תְּבוּאֹת שָׁמֶשׁ וּמִמֶּגֶד גֶּרֶשׁ יְרָחִים</span>:

<span dir="rtl">(טו) וּמֵרֹאשׁ הַרֲרֵי קֶדֶם וּמִמֶּגֶד גִּבְעוֹת עוֹלָם</span>:

<span dir="rtl">(טז) וּמִמֶּגֶד אֶרֶץ וּמְלֹאָהּ וּרְצוֹן שֹׁכְנִי סְנֶה תָּבוֹאתָה לְרֹאשׁ יוֹסֵף
**וּלְקָדְקֹד נְזִיר אֶחָיו**</span>:

<span dir="rtl">(יז) בְּכוֹר שׁוֹרוֹ הָדָר לוֹ וְקַרְנֵי רְאֵם קַרְנָיו בָּהֶם עַמִּים יְנַגַּח יַחְדָּו
אַפְסֵי אָרֶץ **וְהֵם רִבְבוֹת אֶפְרַיִם וְהֵם אַלְפֵי מְנַשֶּׁה:**</span>

<span dir="rtl">אכן, ספר דברים מסכים עם ירמיהו. "אפרים בכורי אתה" או
יוסף "נזיר אחיו".</span>

<span dir="rtl">אגב, בברכת יעקב לשבטים, שניהם מקבלים מדרגה גבוהה, ובכל
זאת יוסף עדיין בעל הנזר:</span>

<u><span dir="rtl">ספר בראשית פרק מט</span></u>

<span dir="rtl">(כה) מֵאֵל אָבִיךָ וְיַעְזְרֶךָּ וְאֵת שַׁדַּי וִיבָרֲכֶךָּ בִּרְכֹת שָׁמַיִם מֵעָל בִּרְכֹת
תְּהוֹם רֹבֶצֶת תָּחַת בִּרְכֹת שָׁדַיִם וָרָחַם</span>:

<span dir="rtl">(כו) בִּרְכֹת אָבִיךָ גָּבְרוּ עַל בִּרְכֹת הוֹרַי עַד תַּאֲוַת גִּבְעֹת עוֹלָם תִּהְיֶיןָ
**לְרֹאשׁ יוֹסֵף וּלְקָדְקֹד נְזִיר אֶחָיו:**</span>

<span dir="rtl">מאז 1967, כאשר מחקר ארכיאולוגי רב נעשה בשומרון, מקובל על
הארכיאולוגים שהישוב הישראלי בשומרון קדם לזה של יהודה, ועלה עליו בהרבה עד
חורבנה של שומרון. למעשה יהודה משגשגת בין חורבן שומרון לחורבנה
שלה.</span>

<span dir="rtl">אבל גם התנ"ך לא מכחיש זאת, ובאירועים רבים של שלום ביניהם
(כולל נישואים פוליטיים), נראה שיהודה מתלוית לישראל כממלכת חסות,
ובחיכוכים, יהודה מפסידה.</span>

<span dir="rtl">למשל, תיאור מלחמה ממש, כאשר אמציה מלך יהודה מעיז
להתגרות:</span>

<u><span dir="rtl">ספר מלכים ב פרק יד</span></u>

<span dir="rtl">(ח) אָז שָׁלַח אֲמַצְיָה מַלְאָכִים אֶל יְהוֹאָשׁ בֶּן יְהוֹאָחָז בֶּן יֵהוּא מֶלֶךְ
יִשְׂרָאֵל לֵאמֹר לְכָה נִתְרָאֶה פָנִים</span>:

<span dir="rtl">(ט) וַיִּשְׁלַח יְהוֹאָשׁ מֶלֶךְ יִשְׂרָאֵל אֶל אֲמַצְיָהוּ מֶלֶךְ יְהוּדָה לֵאמֹר הַחוֹחַ
אֲשֶׁר בַּלְּבָנוֹן שָׁלַח אֶל הָאֶרֶז אֲשֶׁר בַּלְּבָנוֹן לֵאמֹר תְּנָה אֶת בִּתְּךָ לְבְנִי לְאִשָּׁה וַתַּעֲבֹר חַיַּת
הַשָּׂדֶה אֲשֶׁר בַּלְּבָנוֹן וַתִּרְמֹס אֶת הַחוֹחַ</span>:

<span dir="rtl">(י) הַכֵּה הִכִּיתָ אֶת אֱדוֹם וּנְשָׂאֲךָ לִבֶּךָ הִכָּבֵד וְשֵׁב בְּבֵיתֶךָ וְלָמָּה תִתְגָּרֶה
בְּרָעָה וְנָפַלְתָּה אַתָּה וִיהוּדָה עִמָּךְ</span>:

<span dir="rtl">(יא) וְלֹא שָׁמַע אֲמַצְיָהוּ וַיַּעַל יְהוֹאָשׁ מֶלֶךְ יִשְׂרָאֵל וַיִּתְרָאוּ פָנִים הוּא
וַאֲמַצְיָהוּ מֶלֶךְ יְהוּדָה בְּבֵית שֶׁמֶשׁ אֲשֶׁר לִיהוּדָה</span>:

<span dir="rtl">(יב) וַיִּנָּגֶף יְהוּדָה לִפְנֵי יִשְׂרָאֵל וַיָּנֻסוּ אִישׁ לְאֹהָלָיו:</span>

<span dir="rtl">היחסים בתוכנו אף פעם לא מעולים, וגם ישעיהו שם לב לכך,
וזה כבר אחרי חורבן יהודה:</span>

<u><span dir="rtl">ספר ישעיה פרק יא</span></u>

<span dir="rtl">(יא) וְהָיָה בַּיּוֹם הַהוּא יוֹסִיף אֲדֹנָי שֵׁנִית יָדוֹ לִקְנוֹת אֶת שְׁאָר עַמּוֹ
אֲשֶׁר יִשָּׁאֵר מֵאַשּׁוּר וּמִמִּצְרַיִם וּמִפַּתְרוֹס וּמִכּוּשׁ וּמֵעֵילָם וּמִשִּׁנְעָר וּמֵחֲמָת וּמֵאִיֵּי
הַיָּם</span>:

<span dir="rtl">(יב) וְנָשָׂא נֵס לַגּוֹיִם וְאָסַף **נִדְחֵי יִשְׂרָאֵל וּנְפֻצוֹת יְהוּדָה** יְקַבֵּץ
מֵאַרְבַּע כַּנְפוֹת הָאָרֶץ</span>:

<span dir="rtl">(יג) **וְסָרָה קִנְאַת אֶפְרַיִם וְצֹרְרֵי יְהוּדָה יִכָּרֵתוּ אֶפְרַיִם לֹא יְקַנֵּא
אֶת יְהוּדָה וִיהוּדָה לֹא יָצֹר אֶת אֶפְרָיִם:**</span>

<span dir="rtl">אפילו הנביא זכריה, בתחילת ימי הבית השני, עוד מקווה
לטוב.</span>

<u><span dir="rtl">ספר זכריה פרק י</span></u>

<span dir="rtl">(ו) וְגִבַּרְתִּי אֶת בֵּית יְהוּדָה וְאֶת בֵּית יוֹסֵף אוֹשִׁיעַ וְהוֹשְׁבוֹתִים כִּי
רִחַמְתִּים וְהָיוּ כַּאֲשֶׁר לֹא זְנַחְתִּים כִּי אֲנִי יְהֹוָה אֱלֹהֵיהֶם וְאֶעֱנֵם</span>:

<span dir="rtl">(ז) וְהָיוּ כְגִבּוֹר אֶפְרַיִם וְשָׂמַח לִבָּם כְּמוֹ יָיִן וּבְנֵיהֶם יִרְאוּ וְשָׂמֵחוּ
יָגֵל לִבָּם בַּיהֹוָה:</span>

<span dir="rtl">כאמור, יהודה ניצלה בנס. 130 שנה קיבלה את הניצחון על
ישראל, כאשר היריב לא נמצא על המגרש, ורק 48 גלות, כך שההתבוללות עדיין לא
"אכלה" את כל הגולים, ושארית הפליטה מקימה את הבית השני.</span>

<span dir="rtl">כשעוברות עוד כמה מאות שנים, חז"ל דנים בגורלם של עשרת
השבטים שנעלמו. והמסתורין מעורר אגדות וסיפורים.</span>

<span dir="rtl">אבל אין כל מסתורין, כי 180 שנה, לעם שאינו שונה מאוד
מסביבותיו, מספיקות להיעלמות בהתבוללות. גם אנוסי ספרד התבוללו, וגם מאות
אלפי יהודים בכל הדורות.</span>

<span dir="rtl">רק שהנרטיב של "העם השומר על ייחודו" חזק אצלנו, ואנחנו לא
מוותרים...</span>

<span dir="rtl">מה אומרים חז"ל.</span>

<u><span dir="rtl">משנה מסכת סנהדרין פרק י</span></u>

<span dir="rtl">**עֲשֶׂרֶת הַשְּׁבָטִים אֵינָן עֲתִידִין לַחֲזוֹר,** שֶׁנֶּאֱמַר (דברים כט)
וַיַּשְׁלִכֵם אֶל אֶרֶץ אַחֶרֶת כַּיּוֹם הַזֶּה, מָה הַיּוֹם הַזֶּה הוֹלֵךְ וְאֵינוֹ חוֹזֵר, אַף הֵם הוֹלְכִים
וְאֵינָם חוֹזְרִים, דִּבְרֵי רַבִּי עֲקִיבָא. רַבִּי אֱלִיעֶזֶר אוֹמֵר, כַּיּוֹם הַזֶּה, מָה הַיּוֹם מַאֲפִיל
וּמֵאִיר, **אַף עֲשֶׂרֶת הַשְּׁבָטִים שֶׁאָפַל לָהֶן, כָּךְ עָתִיד לְהָאִיר לָהֶן:**</span>

<u><span dir="rtl">תוספתא מסכת סנהדרין פרק יג</span></u>

<span dir="rtl">**עשרת השבטים אין להם חלק לעולם הבא** ואינן חיין לעולם
הבא שנאמר (דברים כ"ט) ויתשם ה' מעל אדמתם באף ובחמה ובקצף גדול בעולם הזה
וישליכם אל ארץ אחרת.</span>

<span dir="rtl">.....</span>

<span dir="rtl">**ורבותינו אמרו אלו ואלו יש להם חלק לעולם הבא** שנאמר
(ישעיה כ"ז) והיה ביום ההוא יתקע בשופר גדול ובאו האובדים בארץ אשור וגו'
אשור אלו עשרת השבטים, והנדחים בארץ מצרים אלו דור המדבר, אלו ואלו והשתחוו
לה' בהר הקדש בירושלים:</span>

<span dir="rtl">והנה מופיעה אגדת נהר הסמבטיון.</span>

<u><span dir="rtl">מדרש רבה בראשית - פרשה עג פסקה ו</span></u>

<span dir="rtl">א"ר יהודה ב"ר סימון: לא למקום שגלו עשרת השבטים גלה שבט
יהודה ובנימין. עשרת השבטים גלו לפנים מן נהר סמבטיון. שבט יהודה ובנימין
מפוזרים בכל הארצות.</span>

<u><span dir="rtl">ירושלמי סנהדרין פרק י הלכה ה</span></u>

<span dir="rtl">ר' ברכיה ור' חלבו בשם ר' שמואל בר נחמו: לשלש גליות גלו
ישראל אחד לפנים מנהר סנבטיון, ואחד לדפני של אנטיוכא, ואחד שירד עליהם
הענן וכיסה אותם.</span>

<u><span dir="rtl">מדרש רבה בראשית - פרשה יא פסקה ה</span></u>

<span dir="rtl">(ה) טורנוסרופוס הרשע שאל את רבי עקיבא אמר מה יום מיומים
... מאי שנא יומא דשבתא מכל יומא .... א"ל אף זו שרצה הקב"ה לכבדה א"ל מנאן
את מודע לי א"ל הרי נהר סמבטיון יוכיח שמושך אבנים כל ימות השבת ובשבת הוא
נח.</span>

<span dir="rtl">ולמי שמעוניין, נכתב ספר על כך:</span>

<span dir="rtl">"נהר הסמבטיון ועשרת השבטים שמעבר להרי החושך" – אביגדור
שחן, 1933</span>

<span dir="rtl">לא ברור אם ניתן להשיגו.</span>

<span dir="rtl">ואם עשרת השבטים מעבר לנהר הסמבטיון, אז יש גם כאלה
שמוצאים אותם:</span>

<span dir="rtl"><u>מתוך הויקיפדיה "בני מנשה"</u></span>

<span dir="rtl">בני מנשה הם חלק מבני
השבטים [קוקי-צ'ין-מיזו](https://he.wikipedia.org/w/index.php?title=%D7%A7%D7%95%D7%A7%D7%99-%D7%A6%27%D7%99%D7%9F-%D7%9E%D7%99%D7%96%D7%95&action=edit&redlink=1)</span> <span dir="rtl">ממדינות [מיזוראם](https://he.wikipedia.org/wiki/%D7%9E%D7%99%D7%96%D7%95%D7%A8%D7%90%D7%9D)</span>, [<span dir="rtl">אסאם</span>](https://he.wikipedia.org/wiki/%D7%90%D7%A1%D7%90%D7%9D) <span dir="rtl">ו[מניפור](https://he.wikipedia.org/wiki/%D7%9E%D7%A0%D7%99%D7%A4%D7%95%D7%A8)</span> <span dir="rtl">שבצפון
מזרח [הודו](https://he.wikipedia.org/wiki/%D7%94%D7%95%D7%93%D7%95)</span> <span dir="rtl">על
גבול [מיאנמר](https://he.wikipedia.org/wiki/%D7%9E%D7%99%D7%90%D7%A0%D7%9E%D7%A8)</span>,
<span dir="rtl">המזהים עצמם
כ[יהודים](https://he.wikipedia.org/wiki/%D7%99%D7%94%D7%95%D7%93%D7%99%D7%9D)</span>.
<span dir="rtl">שפתם ממשפחת [השפות
הסינו-טיבטיות](https://he.wikipedia.org/wiki/%D7%A9%D7%A4%D7%95%D7%AA_%D7%A1%D7%99%D7%A0%D7%95-%D7%98%D7%99%D7%91%D7%98%D7%99%D7%95%D7%AA)</span>.

<span dir="rtl">....</span>

 <span dir="rtl">מתוך כ-700,000 בני מיזו וכ-300 אלף ששייכים לאחד מכ-50
שבטי קוקי-צ'ין, מספרם של אלה החולקים אמונה זאת ומקיימים זיקה ליהדות ולעם
ישראל נאמד ב-7,000 נפש בלבד. כמו כן, אין תמיכה מדעית למסורת זו, וידוע כי
שבטים רבים בדרום מזרח אסיה החלו לגלות עניין ביהדות לאחר שהמירו את דתם
לנצרות (למשל, שבט קארן במיאנמר)</span>.

<span dir="rtl">עמותות [עמישב](https://he.wikipedia.org/w/index.php?title=%D7%A2%D7%9E%D7%99%D7%A9%D7%91_(%D7%A2%D7%9E%D7%95%D7%AA%D7%94)&action=edit&redlink=1)</span> <span dir="rtl">ו[שבי
ישראל](https://he.wikipedia.org/wiki/%D7%A9%D7%91%D7%99_%D7%99%D7%A9%D7%A8%D7%90%D7%9C)</span> <span dir="rtl">פועלת
בכפרים של בני מנשה כדי להקים מרכזים ללימודי יהדות, להביאם ארצה ולממן את
שהותם בישראל. כמה מאות מהם עברו
בפועל [גיור](https://he.wikipedia.org/wiki/%D7%92%D7%99%D7%95%D7%A8)</span> [<span dir="rtl">אורתודוקסי</span>](https://he.wikipedia.org/wiki/%D7%99%D7%94%D7%93%D7%95%D7%AA_%D7%90%D7%95%D7%A8%D7%AA%D7%95%D7%93%D7%95%D7%A7%D7%A1%D7%99%D7%AA) <span dir="rtl">ואלפים [המירו
את
דתם](https://he.wikipedia.org/wiki/%D7%94%D7%9E%D7%A8%D7%AA_%D7%93%D7%AA)</span> <span dir="rtl">ומחכים
להתגייר.</span>

<span dir="rtl">ועוד מעט מהרבה הרבה מסורות:</span>

<span dir="rtl"><u>[יהדות
בוכרה](https://he.wikipedia.org/wiki/%D7%99%D7%94%D7%93%D7%95%D7%AA_%D7%91%D7%95%D7%9B%D7%A8%D7%94)–</u></span>
<span dir="rtl">לפי מסורת שרווחה אצלם הם מצאצאי עשרת השבטים, חלקם אף
מייחס עצמו על [שבט
יששכר](https://he.wikipedia.org/wiki/%D7%A9%D7%91%D7%98_%D7%99%D7%A9%D7%A9%D7%9B%D7%A8)</span> <span dir="rtl">(בהסתמכם
על שם המשפחה הנפוץ בעדתם: "יששכרוף"), ול[שבט
נפתלי](https://he.wikipedia.org/wiki/%D7%A9%D7%91%D7%98_%D7%A0%D7%A4%D7%AA%D7%9C%D7%99)</span>.

<span dir="rtl">....</span>

<u>[<span dir="rtl">יהודי
האיגבו</span>](https://he.wikipedia.org/wiki/%D7%99%D7%94%D7%95%D7%93%D7%99_%D7%94%D7%90%D7%99%D7%92%D7%91%D7%95) –</u>
<span dir="rtl">(קהילה בתוך שבט האיגבו שהוא שבט בניגריה) מייחסים עצמם על
השבטים: [שבט
גד](https://he.wikipedia.org/wiki/%D7%A9%D7%91%D7%98_%D7%92%D7%93)</span>, [<span dir="rtl">שבט
זבולון</span>](https://he.wikipedia.org/wiki/%D7%A9%D7%91%D7%98_%D7%96%D7%91%D7%95%D7%9C%D7%95%D7%9F) <span dir="rtl">ו[שבט
מנשה](https://he.wikipedia.org/wiki/%D7%A9%D7%91%D7%98_%D7%9E%D7%A0%D7%A9%D7%94)</span>.

<span dir="rtl"><u>מוצא ביתא-ישראל (יהודי אתיופיה)</u></span>

<span dir="rtl">ב[מאה
ה-9](https://he.wikipedia.org/wiki/%D7%94%D7%9E%D7%90%D7%94_%D7%94-9)</span> <span dir="rtl">מועלה
לראשונה האזכור כי מוצא העדה הוא מ[שבט
דן](https://he.wikipedia.org/wiki/%D7%A9%D7%91%D7%98_%D7%93%D7%9F)</span>,
<span dir="rtl">באמצע [המאה
ה-15](https://he.wikipedia.org/wiki/%D7%94%D7%9E%D7%90%D7%94_%D7%94-15)</span> <span dir="rtl">כותבים
מספר רבנים כגון רבי [עובדיה
מברטנורא](https://he.wikipedia.org/wiki/%D7%A2%D7%95%D7%91%D7%93%D7%99%D7%94_%D7%9E%D7%91%D7%A8%D7%98%D7%A0%D7%95%D7%A8%D7%90)</span>,
<span dir="rtl">ה[רדב"ז](https://he.wikipedia.org/wiki/%D7%A8%D7%93%D7%91%22%D7%96)</span> <span dir="rtl">ו[המוהריק"ש](https://he.wikipedia.org/w/index.php?title=%D7%94%D7%9E%D7%95%D7%94%D7%A8%D7%99%D7%A7%22%D7%A9&action=edit&redlink=1)</span>.
<span dir="rtl">הרב [יצחק בן אברהם
עקריש](https://he.wikipedia.org/w/index.php?title=%D7%99%D7%A6%D7%97%D7%A7_%D7%91%D7%9F_%D7%90%D7%91%D7%A8%D7%94%D7%9D_%D7%A2%D7%A7%D7%A8%D7%99%D7%A9&action=edit&redlink=1)</span>,
<span dir="rtl">המקובל ר</span>' [<span dir="rtl">אברהם
הלוי</span>](https://he.wikipedia.org/wiki/%D7%90%D7%91%D7%A8%D7%94%D7%9D_%D7%91%D7%9F_%D7%90%D7%9C%D7%99%D7%A2%D7%96%D7%A8_%D7%94%D7%9C%D7%95%D7%99) <span dir="rtl">ועוד,
כי מוצאם משבט דן. הרב [עובדיה
יוסף](https://he.wikipedia.org/wiki/%D7%A2%D7%95%D7%91%D7%93%D7%99%D7%94_%D7%99%D7%95%D7%A1%D7%A3)</span> <span dir="rtl">הסתמך
עליהם בקביעתו כי הם יהודים וכתב "באתי למסקנה שהפלשים הם צאצאי שבטי ישראל
שהדרימו לכוש ואין כל ספק שהגאונים הנ"ל שקבעו שהם משבט דן חקרו ודרשו
והגיעו למסקנה זו על פי עדויות וראיות מהימנות ביותר</span>".

<span dir="rtl">ובזכות הרב עובדיה, שהסתמך על הרדב"ז, זכינו שעלו יהודי
אתיופיה כבני שבט דן...</span>

<span dir="rtl">האם עשרת השבטים נעלמו באמת? קרוב לוודאי שחלקם, אולי
אפילו חלקם הגדול או המשמעותי ברח לתוך יהודה ונטמע שם. ואולי משום כך
הפכנו ל"בני ישראל", והבלבול בשמות "ישראל" בתקופות שונות. ויתכן ששארית
ישראל הצטרפה ליהודה בפועל, ויהודה הצטרף לישראל בתואר... "בני ישראל".  
<u>כיצד אנחנו יודעים זאת? בגלל הנוכחות הגדולה מאוד של הנרטיב "הישראלי",
"היוספי", בתוך ספרות התנ"ך. ספרות זו נכתבת ברובה בסוף ימי בית ראשון,
גלות בבל, ותחילת ימי הבית השני, גם אם היא נסמכת על סיפורים עתיקים
יותר.</u></span>

<span dir="rtl">ברור למשל, שכל מחזור סיפורי יוסף, בספר בראשית, מקורו
בצפון. הנה יוסף החולם על אחיו המשתחווים לו, ומגשים את חלומו. יוסף "נזיר
אחיו". האם יכתוב את זה איש יהודה?</span>

<span dir="rtl">גם כל מחזור סיפורי אליהו ואלישע, מקורם, כמובן, בצפון.
שהרי אין בעיה לאליהו לנדוד בין צידון, שומרון, יזרעאל, נחל כרית, הר
הכרמל... אבל לא נמצא אותו בירושלים.</span>

<span dir="rtl">הוא גם מקריב קורבן בהר הכרמל, וחרף יחסיו האינטימיים עם
ה', הוא "שוכח" שיש רק מקדש אחד לאלוהי ישראל והוא בירושלים. ואפילו אומר
לאחזיה בזעם:</span>

<u><span dir="rtl">ספר מלכים ב פרק א</span></u>

<span dir="rtl">(ג) וּמַלְאַךְ יְהֹוָה דִּבֶּר אֶל אֵלִיָּה הַתִּשְׁבִּי קוּם עֲלֵה לִקְרַאת מַלְאֲכֵי מֶלֶךְ
שֹׁמְרוֹן וְדַבֵּר אֲלֵהֶם **הֲמִבְּלִי אֵין אֱלֹהִים בְּיִשְׂרָאֵל אַתֶּם הֹלְכִים לִדְרשׁ בְּבַעַל זְבוּב אֱלֹהֵי
עֶקְרוֹן:**</span>

<span dir="rtl">וכן... יש אלוהים **בישראל, לא ביהודה,** ולא מפריע לו
שהאלוהים הזה מיוצג בעגלי הזהב...</span>

<span dir="rtl">סביר שגם סיפורי שמואל הנביא, מקורם בצפון. שמואל הוא
"אפרתי".</span>

<span dir="rtl">וגם יותר מזה, התחלנו ביהושע בן נון ונסיים בו. ספר שלם
המוקדש לכיבוש הארץ, ללא ספק נכתב בממלכה הצפונית. הרי הוא מעמיד בראש העם
את יהושע בן נון משבט אפרים. יהודה נזכרת בו מעט מאוד, ולא פעם מה שקשור
אליה נראה כתוספת מאוחרת (למשל, נצחון על מלך ירושלים).</span>

<span dir="rtl">והיכן המקום הקדוש ששם נכרתת הברית בין עם ישראל
לאלוהיו?</span>

<span dir="rtl">במרכז הר אפרים...</span>

<u><span dir="rtl">ספר יהושע פרק ח</span></u>

<span dir="rtl">(ל) **אָז יִבְנֶה יְהוֹשֻׁעַ מִזְבֵּחַ לַיהוָה אֱלֹהֵי יִשְׂרָאֵל בְּהַר
עֵיבָל**</span>**:**

<span dir="rtl">(לא) כַּאֲשֶׁר צִוָּה משֶׁה עֶבֶד יְהוָה אֶת בְּנֵי יִשְׂרָאֵל כַּכָּתוּב בְּסֵפֶר תּוֹרַת
משֶׁה מִזְבַּח אֲבָנִים שְׁלֵמוֹת אֲשֶׁר לֹא הֵנִיף עֲלֵיהֶן בַּרְזֶל וַיַּעֲלוּ עָלָיו עֹלוֹת לַיהוָה וַיִּזְבְּחוּ
שְׁלָמִים</span>:

<span dir="rtl">(לב) וַיִּכְתָּב שָׁם עַל הָאֲבָנִים אֵת מִשְׁנֵה תּוֹרַת משֶׁה אֲשֶׁר כָּתַב לִפְנֵי
בְּנֵי יִשְׂרָאֵל</span>:

<span dir="rtl">(לג) וְכָל יִשְׂרָאֵל וּזְקֵנָיו וְשֹׁטְרִים וְשֹׁפְטָיו עֹמְדִים מִזֶּה וּמִזֶּה לָאָרוֹן
נֶגֶד הַכֹּהֲנִים הַלְוִיִּם נֹשְׂאֵי אֲרוֹן בְּרִית יְהוָה כַּגֵּר כָּאֶזְרָח **חֶצְיוֹ אֶל מוּל הַר גְּרִזִים
וְהַחֶצְיוֹ אֶל מוּל הַר עֵיבָל** כַּאֲשֶׁר צִוָּה משֶׁה עֶבֶד יְהוָה לְבָרֵךְ אֶת הָעָם יִשְׂרָאֵל
בָּרִאשֹׁנָה</span>:

<span dir="rtl">(לד) וְאַחֲרֵי כֵן קָרָא אֶת כָּל דִּבְרֵי הַתּוֹרָה הַבְּרָכָה וְהַקְּלָלָה כְּכָל
הַכָּתוּב בְּסֵפֶר הַתּוֹרָה</span>:

<span dir="rtl">(לה) לֹא הָיָה דָבָר מִכֹּל אֲשֶׁר צִוָּה משֶׁה אֲשֶׁר לֹא קָרָא יְהוֹשֻׁעַ נֶגֶד כָּל
קְהַל יִשְׂרָאֵל וְהַנָּשִׁים וְהַטַּף וְהַגֵּר הַהֹלֵךְ בְּקִרְבָּם:</span>

<span dir="rtl">כמובן, הכל כמצוות משה. ואמנם, הנרטיב הצפוני חדר גם לספר
דברים עצמו:</span>

<u><span dir="rtl">ספר דברים פרק כז</span></u>

<span dir="rtl">(ד) וְהָיָה בְּעָבְרְכֶם אֶת הַיַּרְדֵּן תָּקִימוּ אֶת הָאֲבָנִים הָאֵלֶּה אֲשֶׁר אָנֹכִי
מְצַוֶּה אֶתְכֶם הַיּוֹם **בְּהַר עֵיבָל** וְשַׂדְתָּ אוֹתָם בַּשִּׂיד</span>:

<span dir="rtl">(ה) **וּבָנִיתָ שָּׁם מִזְבֵּחַ לַיהֹוָה אֱלֹהֶיךָ מִזְבַּח אֲבָנִים לֹא תָנִיף עֲלֵיהֶם
בַּרְזֶל**</span>:

<span dir="rtl">(ו) אֲבָנִים שְׁלֵמוֹת תִּבְנֶה אֶת מִזְבַּח יְהֹוָה אֱלֹהֶיךָ וְהַעֲלִיתָ עָלָיו עוֹלֹת
לַיהֹוָה אֱלֹהֶיךָ</span>:

<span dir="rtl">(ז) וְזָבַחְתָּ שְׁלָמִים וְאָכַלְתָּ שָּׁם וְשָׂמַחְתָּ לִפְנֵי יְהֹוָה אֱלֹהֶיךָ</span>:

<span dir="rtl">(ח) וְכָתַבְתָּ עַל הָאֲבָנִים אֶת כָּל דִּבְרֵי הַתּוֹרָה הַזֹּאת בַּאֵר
הֵיטֵב:</span>

<span dir="rtl">נכתב למרות הנרטיב היהודאי, של ירושלים הקדושה, שנראה עמום
למדי על יד הפסוקים הקודמים, רק רמז:</span>

<u><span dir="rtl">ספר דברים פרק יב</span></u>

<span dir="rtl">(יג) הִשָּׁמֶר לְךָ פֶּן תַּעֲלֶה עֹלֹתֶיךָ בְּכָל מָקוֹם אֲשֶׁר תִּרְאֶה</span>:

<span dir="rtl">(יד) כִּי אִם בַּמָּקוֹם אֲשֶׁר יִבְחַר יְהֹוָה בְּאַחַד שְׁבָטֶיךָ שָׁם תַּעֲלֶה עֹלֹתֶיךָ
וְשָׁם תַּעֲשֶׂה כֹּל אֲשֶׁר אָנֹכִי מְצַוֶּךָּ:</span>

<span dir="rtl">אז מהו המקום אשר בחר ה'? הר עיבל? ירושלים?</span>

<span dir="rtl">אם כן, לא רק שעשרת השבטים הם, כנראה חלק מאבותינו (אין
קריטריון לבדיקה גנטית...), אלא, ללא ספק, השאירו חותם משמעותי ביותר
במורשת התרבותית שלנו. וגם העובדה שבימי הבית השני המדינה נקראת יהודה,
והעם יהודים, והחל מימי בית שני מתעצם הנרטיב של "כסא דוד" הנצחי, "ויצא
חוטר מגזע ישי", ו"יהודה לעולם תשב", ועד ימינו אלה "דוד מלך ישראל חי
וקיים" ו"משיח בן דוד" שכולנו מחכים לו (אגב, למען האחדות, בשלב מסוים
מוסיפים לו את "משיח בן יוסף" לפניו). הנרטיב של שבט יהודה מנצח, אבל רק
בנקודות.</span>

<span dir="rtl">מול עינינו, נצחונה הגדול של הממלכה הצפונית הוא שמה,
שבמשך הדורות הפך לשם נרדף לשם העם כולו, והמדינה היום – שמה ישראל כשם
הממלכה הצפונית האובדת. וזה חרף העובדה, שמי שייסד אותה הם –
יהודים....</span>

<span dir="rtl">לצרפתים יש את צרפת, לבריטים את בריטניה, לרוסים את רוסיה,
וליהודים... את ישראל. אנומליה שמאחוריה היסטוריה עשירה, עצובה
ומרתקת.</span>

<span dir="rtl">ואם נחזור לפרשה שלנו, מי גדול ממי, יהושע בן נון משבט
אפרים, או כלב בן יפונה משבט יהודה –</span>

<span dir="rtl">תיקו.</span>
