<span dir="rtl"><u>פרשת משפטים – וגר לא תונה</u></span>

<span dir="rtl"><u>שמות כ"ב</u></span>

<span dir="rtl">(כ) וְגֵר לֹא תוֹנֶה וְלֹא תִלְחָצֶנּוּ כִּי גֵרִים הֱיִיתֶם בְּאֶרֶץ
מִצְרָיִם:</span>

<span dir="rtl">(כא) כָּל אַלְמָנָה וְיָתוֹם לֹא תְעַנּוּן:</span>

<span dir="rtl">(כב) אִם עַנֵּה תְעַנֶּה אֹתוֹ כִּי אִם צָעֹק יִצְעַק אֵלַי שָׁמֹעַ אֶשְׁמַע
צַעֲקָתוֹ:</span>

<span dir="rtl">אבל זה לא מקרה אחד בתורה. הגר מופיע עשרות פעמים, ובתורה
תמיד עם מצווה לאהוב אותו ולדאוג לו.</span>

<span dir="rtl">צריך לשים לב שהשורש "לגור" מתייחס לגר. בעוד שלגבי רוב,
או מיעוט ילידי, משתמשים בשורש "לשבת".</span>

<span dir="rtl">למשל <u>ויקרא פרק כ'</u></span>

<span dir="rtl">(כב) וּשְׁמַרְתֶּם אֶת כָּל חֻקֹּתַי וְאֶת כָּל מִשְׁפָּטַי וַעֲשִׂיתֶם אֹתָם וְלֹא תָקִיא
אֶתְכֶם הָאָרֶץ אֲשֶׁר אֲנִי מֵבִיא אֶתְכֶם שָׁמָּה <u>לָשֶׁבֶת</u> בָּהּ:</span>

<span dir="rtl">או <u>שופטים פרק א'</u></span>

<span dir="rtl">כט) וְאֶפְרַיִם לֹא הוֹרִישׁ אֶת הַכְּנַעֲנִי הַיּוֹשֵׁב בְּגָזֶר <u>וַיֵּשֶׁב</u>
הַכְּנַעֲנִי בְּקִרְבּוֹ בְּגָזֶר</span>:

<span dir="rtl">(ל) זְבוּלֻון לֹא הוֹרִישׁ אֶת יוֹשְׁבֵי קִטְרוֹן וְאֶת יוֹשְׁבֵי נַהֲלֹל
<u>וַיֵּשֶׁב</u> הַכְּנַעֲנִי בְּקִרְבּוֹ וַיִּהְיוּ לָמַס:</span>

<span dir="rtl">הם לא באו "לגור" הרי הם כבר לא במולדתם...</span>

<span dir="rtl">והנה עוד אזכרות של הגר בתורה.</span>

<span dir="rtl"><u>ויקרא י"ט</u></span>

<span dir="rtl">(לג) וְכִי יָגוּר אִתְּךָ גֵּר בְּאַרְצְכֶם לֹא תוֹנוּ אֹתוֹ:</span>

<span dir="rtl">(לד) כְּאֶזְרָח מִכֶּם יִהְיֶה לָכֶם <u>הַגֵּר הַגָּר</u> אִתְּכֶם וְאָהַבְתָּ לוֹ
כָּמוֹךָ כִּי גֵרִים הֱיִיתֶם בְּאֶרֶץ מִצְרָיִם אֲנִי יהוה אֱלֹהֵיכֶם:</span>

<span dir="rtl">הביטוי "אני ה' אלהיכם" מופיע, כאשר אין יכולת לאכוף,
ונשאר האיום: "מישהו מסתכל מלמעלה על מעשיך".</span>

<span dir="rtl"><u>דברים פרק י'</u></span>

<span dir="rtl">(יז) כִּי יהוה אֱלֹהֵיכֶם הוּא אֱלֹהֵי הָאֱלֹהִים וַאֲדֹנֵי הָאֲדֹנִים הָאֵל
הַגָּדֹל הַגִּבֹּר וְהַנּוֹרָא אֲשֶׁר לֹא יִשָּׂא פָנִים וְלֹא יִקַּח שֹׁחַד:</span>

<span dir="rtl">(יח) עֹשֶׂה מִשְׁפַּט יָתוֹם וְאַלְמָנָה <u>וְאֹהֵב גֵּר</u> לָתֶת לוֹ לֶחֶם
וְשִׂמְלָה:</span>

<span dir="rtl">(יט) <u>וַאֲהַבְתֶּם אֶת הַגֵּר</u> <u>כִּי גֵרִים הֱיִיתֶם בְּאֶרֶץ
מִצְרָיִם</u>:</span>

<span dir="rtl">וגם בנביאים:</span>

<span dir="rtl"><u>יחזקאל כ"ב</u></span>

<span dir="rtl">(כט) עַם הָאָרֶץ עָשְׁקוּ עֹשֶׁק וְגָזְלוּ גָּזֵל וְעָנִי וְאֶבְיוֹן הוֹנוּ <u>וְאֶת
הַגֵּר עָשְׁקוּ</u> בְּלֹא מִשְׁפָּט:</span>

<span dir="rtl">והנה דוגמאות לגרים בתנ"ך, ונראה שהתופעה הייתה נרחבת
ביותר.</span>

<span dir="rtl"><u>בראשית י"ב</u></span>

<span dir="rtl">(י) וַיְהִי רָעָב בָּאָרֶץ וַיֵּרֶד אַבְרָם מִצְרַיְמָה לָגוּר שָׁם כִּי כָבֵד הָרָעָב
בָּאָרֶץ:</span>

<span dir="rtl"><u>בראשית י"ט (ביקור המלאכים אצל לוט בסדום)</u></span>

<span dir="rtl">(ט) וַיֹּאמְרוּ גֶּשׁ הָלְאָה וַיֹּאמְרוּ הָאֶחָד בָּא לָגוּר וַיִּשְׁפֹּט שָׁפוֹט עַתָּה
נָרַע לְךָ מֵהֶם וַיִּפְצְרוּ בָאִישׁ בְּלוֹט מְאֹד וַיִּגְּשׁוּ לִשְׁבֹּר הַדָּלֶת:</span>

<span dir="rtl"><u>בראשית מ"ז (ירידת משפחת יעקב למצרים)</u></span>

<span dir="rtl">(ד) וַיֹּאמְרוּ אֶל פַּרְעֹה לָגוּר בָּאָרֶץ בָּאנוּ כִּי אֵין מִרְעֶה לַצֹּאן אֲשֶׁר
לַעֲבָדֶיךָ כִּי כָבֵד הָרָעָב בְּאֶרֶץ כְּנָעַן וְעַתָּה יֵשְׁבוּ נָא עֲבָדֶיךָ בְּאֶרֶץ גּשֶׁן:</span>

<span dir="rtl">"כי גרים הייתם בארץ מצרים..."</span>

<span dir="rtl"><u>שופטים פרק י"ז</u></span>

<span dir="rtl">(ז) וַיְהִי נַעַר מִבֵּית לֶחֶם יְהוּדָה מִמִּשְׁפַּחַת יְהוּדָה וְהוּא לֵוִי וְהוּא
גָר שָׁם:</span>

<span dir="rtl">(ח) וַיֵּלֶךְ הָאִישׁ מֵהָעִיר מִבֵּית לֶחֶם יְהוּדָה לָגוּר בַּאֲשֶׁר יִמְצָא וַיָּבֹא
הַר אֶפְרַיִם עַד בֵּית מִיכָה לַעֲשׂוֹת דַּרְכּוֹ:</span>

<span dir="rtl">(ט) וַיֹּאמֶר לוֹ מִיכָה מֵאַיִן תָּבוֹא וַיֹּאמֶר אֵלָיו לֵוִי אָנֹכִי מִבֵּית לֶחֶם
יְהוּדָה וְאָנֹכִי הֹלֵךְ לָגוּר בַּאֲשֶׁר אֶמְצָא:</span>

<span dir="rtl">(י) וַיֹּאמֶר לוֹ מִיכָה <u>שְׁבָה</u> עִמָּדִי וֶהְיֵה לִי לְאָב וּלְכֹהֵן
וְאָנֹכִי אֶתֶּן לְךָ עֲשֶׂרֶת כֶּסֶף לַיָּמִים וְעֵרֶךְ בְּגָדִים וּמִחְיָתֶךָ וַיֵּלֶךְ הַלֵּוִי:</span>

<span dir="rtl">במשטר השבטי, באין מדינה, אתה הופך לגר אם אתה עוזב את
משפחתך, שבטך וכד'</span>

<span dir="rtl">רות פרק א'</span>

<span dir="rtl">(א) וַיְהִי בִּיְמֵי שְׁפֹט הַשֹּׁפְטִים וַיְהִי רָעָב בָּאָרֶץ וַיֵּלֶךְ אִישׁ מִבֵּית לֶחֶם
יְהוּדָה לָגוּר בִּשְׂדֵי מוֹאָב הוּא וְאִשְׁתּוֹ וּשְׁנֵי בָנָיו:</span>

<span dir="rtl"><u>שמואל ב' פרק ד'</u></span>

<span dir="rtl">(ג) וַיִּבְרְחוּ הַבְּאֵרֹתִים גִּתָּיְמָה וַיִּהְיוּ שָׁם <u>גָּרִים</u> עַד הַיּוֹם
הַזֶּה:</span>

<span dir="rtl">ובתקופת המלוכה, אנחנו מוצאים, את דואג האדומי, אוריה
החתי, צבא שכירים של "הכרתי והפלתי"...</span>

<span dir="rtl">הנער "המגיד" על מות שאול הוא "בן איש גר עמלקי".</span>

<span dir="rtl">כל אלה מן הסתם גרים.</span>

<span dir="rtl">והשאלה הגדולה שאנו רוצים לשאול כאן:</span>

<span dir="rtl">אם התורה מצווה, וחוזרת ומצווה, לדאוג לגר, לא להונות
אותו, לא לעשוק אותו, אפילו לאהוב אותו – כיצד רבנים לא מזדעקים על היחס
לפליטים (או מהגרי עבודה), וחלקם (הסמוטריצים) אף תומכים ברדיפתם בפה
מלא?  
(וכדי לדייק, יש רבנים שמתייחסים לעניין על פי התורה, אך נראה שאלו
המיעוט).</span>

<span dir="rtl"><u>"הקול היהודי" 2012</u></span>

<span dir="rtl">בכינוס רבנים שהתקיים במוצ"ש בבני ברק בעקבות ריבוי
המסתננים בעיר, החליטו הרבנים על הקמת בית דין שיחרים את משכירי הדירות
למסתננים. בנוסף יצאו הרבנים בקריאה לעיריית בני ברק לחדול מהעסקתם של
המסתננים.</span>

<span dir="rtl"><u>סמוטריץ</u></span>

<span dir="rtl">יו"ר האיחוד הלאומי, ח"כ בצלאל סמוטריץ' שלח היום (רביעי)
מכתב לראש הממשלה בנימין נתניהו, לשר לביטחון הפנים אמיר אוחנה ולשר הפנים
אריה דרעי בדרישה לנצל את משבר הקורונה לקידום הוצאת המסתננים
מישראל.</span>.

"<span dir="rtl">משבר הקורונה הוא קו פרשת מים בסוגיית המסתננים ומהגרי
העבודה השוהים בישראל שלא כדין. הוא מהווה הזדמנות להוצאת רבים מהם
מישראל"</span>

## <span dir="rtl"><u>הרב דוד לאו.</u></span>

## <span dir="rtl">ואהבת את הגר? מה עם ואהבת את ה' אלוקיך</span>?

<span dir="rtl">כשנשאל מה עם "ואהבתם את הגר" השיב הרב לאו נחרצות: "יש גם
'ואהבת את השם אלוקיך'. יש עוד כמה אהבות. בואו נאהב את כל מי שאנחנו
מחויבים לאהוב. זה לא דומה. גם כשאני נוסע לארצות הברית, למשל, אני זקוק
לוויזה ואצטרך לקבל אישור, ואם ארצה לגור שם אצטרך לעמוד בתנאים מסוימים,
ולא בהכרח אקבל הסכמה. אז מדינת ישראל חייבת לעזור לפליטים, אבל בואו נחלק
בינם לבין מהגרי העבודה, ואלה שני דברים שונים</span>".

<span dir="rtl">לא שמענו מהרב הרבה דברי תורה...</span>

YNET <span dir="rtl">2012</span>

<span dir="rtl"><u>אלי ישי:</u></span>

"<span dir="rtl">האיום של המסתננים כאן הוא לא פחות חמור מהאיום האיראני",
אמר השר אלי ישי ל</span>-ynet, <span dir="rtl">לאחר מעצר אריתריאי בחשד
לאונס. כיוון שהוא אינו יכול לגרש אותם עדיין, הוא אמר: "עד שתהיה לי
אפשרות לגרש אותם אני אכלא אותם ואמאיס עליהם את חייהם</span>"

<span dir="rtl"><u>הארץ 2017</u></span>

<span dir="rtl">שר הפנים אריה דרעי והשר לביטחון פנים גלעד ארדן הודיעו
היום (חמישי) כי יציגו לשרי הממשלה תוכנית לסגירת מתקן השהייה חולות בתוך
ארבעה חודשים. על פי ההודעה שפרסמו השרים, המהלך יעמיד בפני מבקשי המקלט
שתי אפשרויות - גירוש מהארץ או כליאה ללא הגבלה.</span>

<u>YNET <span dir="rtl">2020</span></u>

<span dir="rtl">בג"ץ קבע היום (חמישי) כי קיצוץ שכר מסתננים במסגרת "חוק
הפיקדון" אינו חוקתי והורה למדינה להשיב לעובדים הזרים את כספם. שופטי
העליון קיבלו בחלקן עתירות שהוגשו נגד החוק, וקבעו כי ההוראה המחייבת
עובדים זרים שהסתננו לישראל להפקיד חמישית משכרם כפיקדון, שיוחזר להם רק
במועד עזיבתם את הארץ, אינה חוקתית - והורה על ביטולה</span>.

<span dir="rtl">כמובן, שיש גם רבנים אחרים:</span>

<span dir="rtl"><u>אתר "כיפה" 2018</u></span>

<span dir="rtl">כמה עשרות רבנים אורתודוקסים חתמו לאחרונה על עצומה שבה
הביעו עמדה חד משמעית נגד גירוש המסתננים. בסרטון מכנס של ארגון "רבנים
לזכויות אדם" שאירח מכון שלום הרטמן בשבוע שעבר, נראה הרב אהרן ליבוביץ',
מייסד "השגחה פרטית", מספר על העצומה, ואומר כי "אין כאן סיפור נגד התורה,
אלא צו התורה</span>".

<span dir="rtl"><u>הרב בני לאו</u></span>

<span dir="rtl">הרב בני לאו, רב קהילת הרמב"ן בירושלים, טוען כי על מדינת
ישראל להקשיח את חוקי ההגירה שלה על מנת למנוע את הצפת שוק העבודה בעובדים
זרים ומהגרי עבודה מסתננים, אך יחד עם זאת לנקוט במדיניות "קשה מבחוץ ורך
מבפנים" - <u>ולדאוג לאותם מהגרים הנמצאים כיום בשטח ישראל ומהווים "חלק
ממשפחת האדם</u></span><u>".</u>

<span dir="rtl">ונחזור לשאלתנו העיקרית בפרשה זו:</span>

<span dir="rtl">כיצד ומתי הפכה "אהבת הגר" לרדיפת הגר?</span>

<span dir="rtl">והתשובה:</span>

**<span dir="rtl">היכולת המדהימה של חז"ל לא רק לשנות את משמעות הכתוב
בתורה, אלא להפוך אותו על פניו, להכניס משמעות שונה, ואפילו הפוכה. במקרה
זה, זה נעשה פשוט על ידי שינוי משמעות המילה "גר".</span>**

<span dir="rtl">ממושג של אדם זר, חסר קהילה, הנמצא בשולי החברה, הפך הגר
לאדם נכרי ההופך ליהודי. מתייהד בשפת מגילת אסתר. מושג זה לא מסתדר עם
המסופר בתנ"ך על גרים, וחכמינו מתפתלים ללא הרף, בשינוי המושג, כפוליטיקאים
מיומנים.</span>

<span dir="rtl">יש סיבות היסטוריות רציניות לשינוי המונח.</span>

<span dir="rtl">א. תופעת התייהדות (התגיירות, על פי המושג החדש) שאינה
קיימת בימי בית ראשון, הופכת נפוצה בסוף ימי בית שני ואחריו.</span>

<span dir="rtl">ב. תופעת הגרות (במשמעות התנ"כית) הופכת חסרת משמעות עם
הקטנת הרוב היהודי בארץ, ובעיקר אחרי החורבן. אדרבא יהודים רבים, אולי
רובם, הופכים בעצמם לגרים במשמעות התנ"כית.</span>

<span dir="rtl">"אהבת הגר" כמצווה, הופכת להיות חסרת משמעות. אין אצלנו
גרים, אנחנו גרים.</span>

<span dir="rtl">אנחנו חייבים לאהוב את המתייהד, הגר במשמעותו החדשה,
המתגייר, משמעות המקובלת עד היום.</span>

<span dir="rtl">אם נחזור לתנ"ך, כאמור, בתנ"ך אין "גיור".</span>

<span dir="rtl">סיפורי הגיור על דמויות מהתנ"ך, הן סיפורים אנכרוניסטים של
חז"ל.</span>

<span dir="rtl">יש אולי שתי תופעות של מילת גברים, כדרך לצירופם לבני
ישראל, ותו לא.</span>

<span dir="rtl">אברהם אבינו מל את עצמו ואת בני ביתו.</span>

<span dir="rtl">מסופר מעשה המרמה של שמעון ולוי, אחרי אונס דינה, כשהם
משכנעים את שכם בן חמור, למול את כל הגברים בשכם <u>כדי להיות
כמוהם</u>:</span>

<span dir="rtl"><u>בראשית ל"ד</u></span>

<span dir="rtl">(יג) וַיַּעֲנוּ בְנֵי יַעֲקֹב אֶת שְׁכֶם וְאֶת חֲמוֹר אָבִיו בְּמִרְמָה וַיְדַבֵּרוּ
אֲשֶׁר טִמֵּא אֵת דִּינָה אֲחֹתָם:</span>

<span dir="rtl">(יד) וַיֹּאמְרוּ אֲלֵיהֶם לֹא נוּכַל לַעֲשׂוֹת הַדָּבָר הַזֶּה לָתֵת אֶת אֲחֹתֵנוּ
לְאִישׁ אֲשֶׁר לוֹ עָרְלָה כִּי חֶרְפָּה הִוא לָנוּ:</span>

<span dir="rtl">(טו) אַךְ בְּזֹאת נֵאוֹת לָכֶם אִם תִּהְיוּ כָמֹנוּ לְהִמֹּל לָכֶם כָּל
זָכָר:</span>

<span dir="rtl">(טז) וְנָתַנּוּ אֶת בְּנֹתֵינוּ לָכֶם וְאֶת בְּנֹתֵיכֶם נִקַּח לָנוּ וְיָשַׁבְנוּ אִתְּכֶם
וְהָיִינוּ לְעַם אֶחָד:</span>

<span dir="rtl">ובמגילת אסתר אנחנו מוצאים, לראשונה (וזה סיפור מימי בית
שני):</span>

<span dir="rtl"><u>אסתר פרק ח'</u></span>

<span dir="rtl">(יז) וּבְכָל מְדִינָה וּמְדִינָה וּבְכָל עִיר וָעִיר מְקוֹם אֲשֶׁר דְּבַר הַמֶּלֶךְ
וְדָתוֹ מַגִּיעַ שִׂמְחָה וְשָׂשׂוֹן לַיְּהוּדִים מִשְׁתֶּה וְיוֹם טוֹב <u>וְרַבִּים מֵעַמֵּי הָאָרֶץ
מִתְיַהֲדִים</u> כִּי נָפַל פַּחַד הַיְּהוּדִים עֲלֵיהֶם.</span>

<span dir="rtl">מתייהדים ולא מתגיירים, עדיין לא נוצר המונח
"גיור".</span>

<span dir="rtl">לא מצאתי יותר.</span>

<span dir="rtl">הפסוקים החוזרים "גרים הייתם בארץ מצרים" מוכיחים כי אין
הכוונה למתגיירים.</span>

<span dir="rtl">ומי שלא השתכנע, הנה יותר מזה:</span>

<span dir="rtl"><u>דברים פרק י"ד</u></span>

<span dir="rtl">(כא) לֹא תֹאכְלוּ כָל נְבֵלָה לַגֵּר אֲשֶׁר בִּשְׁעָרֶיךָ תִּתְּנֶנָּה וַאֲכָלָהּ אוֹ מָכֹר
לְנָכְרִי כִּי עַם קָדוֹשׁ אַתָּה לַיהוה אֱלֹהֶיךָ ....</span>

<span dir="rtl">וכי המתגייר אוכל נבלות?  
ולמה לגר נותנים, ולנכרי מוכרים? ובכלל הגר תמיד מסכן, עם היתום והאלמנה
ושאר מקופחים.... (שמענו על מתגיירים בסוף ימי בית שני, שהיו מלכים או
עשירים).</span>

<span dir="rtl">החל מתקופת החשמונאים (אמצע המאה השניה לפני הספירה) והלאה
אנו מוצאים תופעה משמעותית של מתגיירים.</span>

<span dir="rtl">לפי גירסת יוסף בן מתתיהו, האדומים גוירו בכוח.</span>

<span dir="rtl"><u>יוסיפוס פלביוס, קדמוניות היהודים פרק י"ג.</u></span>

"<span dir="rtl">הורקנוס לכד את אדורה (אדוריים) ומרישה, ערי אידומאיה
(אדום), ולאחר הכניעו את כל האדומים התיר להם להישאר בארץ <u>אם יימולו את
מבושיהם ויאבו להשתמש בחוקי היהודים.</u> בשל דבקותם בארץ אבותיהם האדומים
נכנעו למילה ולהפיכת אורח חייהם האחר, זהה לזה של היהודים. מאותו זמן ואילך
היו הם ליהודים."</span>

<span dir="rtl">יש על כך גירסאות שונות, אך זה לא הנושא. המילה גיור לא
נזכרת כאן, אבל זה תרגום מיוונית.</span>

<span dir="rtl">ידוע שבשנת 30 בערך מתגיירת הלני המלכה, מלכה של ממלכה בשם
חדייב באיזור אשור, יחד עם בנה, ותורמת תרומות גדולות לבית המקדש
בירושלים.</span>

<span dir="rtl">"ולפתע" בספרות שלאחר החורבן, הגר הוא כבר מתגייר.</span>

<span dir="rtl"><u>משנה, ביכורים, פרק א'</u></span>

<span dir="rtl">(ד) אלו מביאין ולא קורין, <u>הגר</u> מביא \[ביכורים\]
ואינו קורא, שאינו יכול לומר אשר נשבע ה' לאבותינו לתת לנו. ואם היתה אמו
מישראל, מביא וקורא. וכשהוא מתפלל בינו לבין עצמו, אומר, אלהי אבות ישראל.
וכשהוא בבית הכנסת, אומר אלהי אבותיכם. ואם היתה אמו מישראל, אומר אלהי
אבותינו:</span>

<span dir="rtl">(ה) רבי אליעזר בן יעקב אומר, אשה בת גרים לא תנשא לכהנה,
עד שתהא אמה מישראל. אחד גרים ואחד עבדים משחררים ואפלו עד עשרה דורות, עד
שתהא אמן מישראל.</span>

<span dir="rtl">וקל להבין, שכאן הגר הוא מי שהתגייר.</span>

<span dir="rtl">וכן בפסוקים הבאים, שמכבידים על הגר, אבל ברור שהוא אדם
שהתגייר.</span>

<span dir="rtl"><u>משנה שביעית פרק י'</u></span>

<span dir="rtl">(ט) המחזיר חוב בשביעית, רוח חכמים נוחה הימנו. הלוה מן
הגר שנתגירו בניו עמו, לא יחזיר לבניו. ואם החזיר, רוח חכמים נוחה
הימנו.</span>

<span dir="rtl"><u>משנה דמאי פרק ן'</u></span>

<span dir="rtl">(י) גר ונכרי שירשו את אביהם נכרי, יכול הוא לומר, טל אתה
עבודה זרה ואני מעות, אתה יין ואני פרות. ואם משבאו לרשות הגר,
אסור:</span>

<span dir="rtl">"התרגיל" שהשתמשו בו חז"ל לשינוי משמעות "גר", למתגייר,
הוא חלוקת המושג לשניים:</span>

<span dir="rtl">"גר צדק" שהוא המתגייר, ו"גר תושב" שהוא הגר בתנ"ך,
<u>באותם פסוקים שאי אפשר לראותו כגר צדק</u>. על גר תושב נדון מאוחר
יותר.</span>

<span dir="rtl">מובן, שחז"ל, משלימים את החסר ומגיירים את רות.</span>

<span dir="rtl">איך ייתכן שלא?</span>

<span dir="rtl"><u>מדרש משלי פרשה ל"א</u></span>

<span dir="rtl">זו רות המואביה, שנכנסה תחת כנפי השכינה. שקר החן והבל
היופי אשה יראת ה' היא תתהלל. שהניחה אמה ואבותיה ועושרה, ובאה עם חמותה
<u>וקבלה כל המצות</u>. תחום שבת. באשר תלכי אלך. איסור יחוד עם איש. באשר
תליני אלין. תרי"ג מצות. עמך עמי. עבודה זרה. ואלהיך אלהי. ארבע מיתות בית
דין. באשר תמותי אמות ושם אקבר.</span>

<span dir="rtl">אבל אפילו דתיים בימינו קשה להם להסתדר עם הגיור
הזה:</span>

<span dir="rtl"><u>מתוך אתר מכללת "אורות ישראל" (מכללה דתית), נכתב על
ידי אוריאל טויטו</u></span>

<span dir="rtl">אחד הנושאים המרכזיים במגילת רות הוא הגיור. סיפורה של רות
הוא בעצם סיפור עזיבת עמה ואלוהיה והצטרפותה לעם אחר, לעם ישראל. כבר חז"ל
עסקו בשאלת גיורה של רות, ואף למדו <u>הלכות גיור מסיפורה של רות</u>
(בבלי, יבמות מז ע"ב). אלא שמסיפור המגילה כלל לא ברור מתי התגיירה
רות....</span>

<span dir="rtl">לא ברור לכותב מתי התגיירה אבל ברור לו
שהתגיירה....</span>

<span dir="rtl">היחס לגרי צדק, מגוון.</span>

<span dir="rtl">ומסכם אותו הרמב"ם:</span>

<u> <span dir="rtl">רמב"ם, היד החזקה, הלכות איסורי ביאה, פרק
י"ג</span></u>

<span dir="rtl">יז) גר שלא בדקו אחריו או שלא הודיעוהו המצות ועונשן ומל
וטבל בפני ג' הדיוטות ה"ז גר אפילו נודע <u>שבשביל דבר הוא מתגייר</u>
הואיל ומל וטבל יצא מכלל העכו"ם וחוששין לו עד שיתבאר צדקותו ואפילו חזר
ועבד כו"ם הרי הוא כישראל מומר שקידושיו קידושין ומצוה להחזיר אבידתו מאחר
שטבל <u>נעשה כישראל</u> ולפיכך קיימו שמשון ושלמה נשותיהן ואע"פ שנגלה
סודן</span>:

<span dir="rtl">יח) <u>ומפני זה אמרו חכמים קשים להם גרים לישראל כנגע
צרעת שרובן חוזרין בשביל דבר ומטעין את ישראל</u> וקשה הדבר לפרוש מהם אחר
שנתגיירו צא ולמד מה אירע במדבר במעשה העגל ובקברות התאוה וכן רוב הנסיונות
האספסוף היו בהן תחלה</span>:

<span dir="rtl">צריך לשים לב, שהרמב"ם רואה גם את "הערב רב" שיצאו עם בני
ישראל ממצרים כגרי צדק, כנראה בעקבות חז"ל (לא איתרתי את המקור, אבל תפיסה
זו מופיעה אצל פרשני ימי הבינים), והם נחשבים לגורמי החטאים.</span>

<span dir="rtl">היחס המעורב לגרי צדק מתחיל מוקדם (אם כי, הסיפור מאוחר
למדי).</span>

<span dir="rtl">מוכרות האגדות על הלל ושמאי:</span>

<span dir="rtl"><u>בבלי שבת דף ל"א</u></span>

<span dir="rtl">שוב מעשה בנכרי אחד שבא לפני שמאי אמר לו גיירני על מנת
שתלמדני כל התורה כולה כשאני עומד על רגל אחת דחפו באמת הבנין שבידו בא
לפני הלל גייריה אמר לו דעלך סני לחברך לא תעביד זו היא כל התורה כולה
ואידך פירושה הוא זיל גמור:</span>

<span dir="rtl">כאן אוהבים גרים (גרי צדק!).</span>

<span dir="rtl">וכאן לא..</span>

<span dir="rtl">בבלי, יבמות, דף מ"ז</span>

<span dir="rtl">דא"ר חלבו קשים גרים לישראל כספחת, דכתיב ונלוה הגר עליהם
ונספחו על בית יעקב:</span>

<span dir="rtl">ועד ימינו:</span>

<span dir="rtl">בשנת</span> [1984](https://he.wikipedia.org/wiki/1984) <span dir="rtl">פורסמה
אזהרה בחתימת גדולי התורה הליטאיים הרב</span> [<span dir="rtl">יעקב
קנייבסקי</span>](https://he.wikipedia.org/wiki/%D7%99%D7%A2%D7%A7%D7%91_%D7%A7%D7%A0%D7%99%D7%99%D7%91%D7%A1%D7%A7%D7%99),
<span dir="rtl">הרב</span> [<span dir="rtl">שלמה זלמן
אוירבך</span>](https://he.wikipedia.org/wiki/%D7%A9%D7%9C%D7%9E%D7%94_%D7%96%D7%9C%D7%9E%D7%9F_%D7%90%D7%95%D7%99%D7%A8%D7%91%D7%9A),
<span dir="rtl">הרב</span> [<span dir="rtl">שך</span>](https://he.wikipedia.org/wiki/%D7%90%D7%9C%D7%A2%D7%96%D7%A8_%D7%9E%D7%A0%D7%97%D7%9D_%D7%9E%D7%9F_%D7%A9%D7%9A) <span dir="rtl">והרב</span> [<span dir="rtl">יוסף
שלום
אלישיב</span>](https://he.wikipedia.org/wiki/%D7%99%D7%95%D7%A1%D7%A3_%D7%A9%D7%9C%D7%95%D7%9D_%D7%90%D7%9C%D7%99%D7%A9%D7%99%D7%91) <span dir="rtl">בה
נכתב</span>[\[67\]](https://he.wikipedia.org/wiki/%D7%92%D7%99%D7%95%D7%A8#cite_note-67):

<span dir="rtl">היות ולצערינו הגדול נתרבו לאחרונה מקרים של קבלת גרים,
מתברר שאחוז גדול מהם לא חשב לקבל על עצמו שמירת תורה ומצות בעת מעשה
הגירות, הננו מזהירים בזה שהוא אסור חמור מאוד לקבל גרים מבלי להיות
משוכנעים שאכן דעתם באמת לקבל עליהם עול תורה ומצוות, הדבר פשוט וברור
שגיור ללא קבלת תורה ומצוות אינו גיור אפילו בדיעבד. גם הננו מזהירים את כל
רושמי הנישואין שההלכה מחייבת אותם לבדוק את המציג תעודת גיור הן בארץ והן
בחוץ לארץ האם באמת היתה הגירות כהלכה כאמור לעיל, רק לאחר מכן אפשר
לרושמם</span>.

<span dir="rtl">ויש המקלים, ורוצים לפתור את בעיות העלייה על ידי
גיור.</span>

<span dir="rtl">כאמור, חז"ל פתרו את בעיית הפיכת הגר למתגייר (גר צדק),
ואת הסתירה לפסוקים רבים בתורה, על ידי הכנסת המושג "גר תושב" במקום שלא
הייתה להם ברירה....</span>

<span dir="rtl">אבל, גם גר תושב חייב בחלק מהמצוות, ובכלל מותר לא לאהוב
אותו במיוחד... (שהרי אנחנו אוהבים גרי צדק...).</span>

<span dir="rtl">בעיקר מקובל, לדבר על שבע מצוות בני נוח (כלומר, כל
אדם).</span>

<span dir="rtl"><u>שבע מצוות בני נוח</u></span>

<span dir="rtl">עם ישראל לאחר החורבן, ה' אלוהים אוניברסלי, דת ישראל
נרדפת בדרך כלל. מודגש רעיון הבחירה המתבטא בתרי"ג מצוות, ואין התלהבות
מגיור, ולכן מוגדרות מצוות שציווה אלוהים על כל בני האדם שאינם יהודים
(בתור נציגי האל, אנחנו אחראים גם עליהם...).</span>

<span dir="rtl"><u>תוספתא, עבודה זרה, פרק ט'</u></span>

<span dir="rtl">(ד) על שבע מצות נצטוו בני נח על הדינין ועל עבודת כוכבים
ועל גלוי עריות ועל שפיכות דמים ועל הגזל ועל אבר מן החי על הדינין.</span>

<span dir="rtl">בהבחנה בין גר צדק, ובין גר תושב, מוגדר גר תושב כנדרש
למעט מצוות.</span>

<span dir="rtl"><u>ירושלמי, יבמות דף מ"ד</u></span>

<span dir="rtl">אית תניי תני גר תושב אין מקבלין אותו עד שיקבל את כל
המצות שכתוב בתורה. אית תניי תני גר תושב אין מקבלין אותו עד שיכפור בע"ז
שלו.</span>

<span dir="rtl"><u>בבלי, עבודה זרה דף ס"ד</u></span>

<span dir="rtl">איזהו גר תושב? כל שקיבל עליו בפני ג' חברים שלא לעבוד
עבודת כוכבים – דברי רבי מאיר, וחכמים אומרים כל שקיבל עליו שבע מצות שקבלו
עליהם בני נח. אחרים אומרים אלו לא באו לכלל גר תושב, אלא איזהו גר תושב?
זה גר אוכל נבילות, שקבל עליו לקיים כל מצות האמורות בתורה חוץ מאיסור
נבילות.</span>

<span dir="rtl">ומדייק הרמב"ם במאה ה-12...</span>

<span dir="rtl"><u>הרמב"ם, היד החזקה, הלכות עבודת כוכבים, פרק
י'</u></span>

<span dir="rtl">(ה) מפרנסים עניי עובדי כוכבים עם עניי ישראל מפני דרכי
שלום ואין ממחין בידי עניי עובדי כוכבים בלקט שכחה ופאה מפני דרכי שלום
ושואלים בשלומם ואפילו ביום חגם מפני דרכי שלום ואין כופלין להן שלום לעולם
ולא יכנס לביתו של עובד כוכבים ביום חגו לתת לו שלום מצאו בשוק נותן לו
שלום בשפה רפה ובכובד ראש:</span>

**<span dir="rtl">(ו) אין כל הדברים האלו אמורים אלא בזמן שגלו ישראל לבין
העובדי כוכבים, או שיד עכו"ם תקיפה על ישראל. אבל בזמן שיד ישראל תקיפה
עליהם אסור לנו להניח עובדי כוכבים בינינו, ואפילו יושב ישיבת עראי או עובר
ממקום למקום בסחורה, לא יעבור בארצנו אלא עד שיקבל עליו שבע מצות שנצטוו
בני נח, שנאמר, לא ישבו בארצך. אפילו לפי שעה. ואם קבל עליו שבע מצות הרי
זה גר תושב. ואין מקבלין גר תושב אלא בזמן שהיובל נוהג אבל שלא בזמן היובל
אין מקבלין אלא גר צדק.</span>**

<span dir="rtl">וכן ב"שולחן ערוך", המאה השש עשרה, כבר ברור ש"גר תושב"
מקבל עליו את שבע מצוות בני נוח.</span>

<span dir="rtl">שו"ע, יורה דעה, קכ"ד.</span>

<span dir="rtl">(ב) גר תושב, דהיינו שקבל עליו שבע מצות, ...</span>

<span dir="rtl">אך להיות גר תושב, זה לא תענוג גדול....</span>

<span dir="rtl"><u>בבלי יבמות דף ע"ט</u></span>

<span dir="rtl">שנאמר ויהי לשלמה שבעים אלף נושא סבל ושמנים אלף חוצב בהר
ודלמא ישראל הוו? לא! סלקא דעתך? דכתיב ומבני ישראל לא נתן שלמה עבד. ודלמא
דוגזר בעלמא? אלא מהכא ויספר שלמה כל האנשים הגרים אשר בארץ ישראל \[וגו'\]
וימצאו מאה וחמשים אלף \[וגו'\] ויעש מהם שבעים אלף (נושא) סבל ושמונים אלף
חוצב בהר...</span>

<span dir="rtl">הפסוקים האמיתיים הם במלכים א' ה', ולא מוזכרים גרים
בכלל...</span>

<span dir="rtl">(כז) וַיַּעַל הַמֶּלֶךְ שְׁלֹמֹה מַס מִכָּל יִשְׂרָאֵל וַיְהִי הַמַּס שְׁלֹשִׁים אֶלֶף
אִישׁ:</span>

<span dir="rtl">(כח) וַיִּשְׁלָחֵם לְבָנוֹנָה עֲשֶׂרֶת אֲלָפִים בַּחֹדֶשׁ חֲלִיפוֹת חֹדֶשׁ יִהְיוּ
בַלְּבָנוֹן שְׁנַיִם חֳדָשִׁים בְּבֵיתוֹ וַאֲדֹנִירָם עַל הַמַּס:</span>

<span dir="rtl">(כט) וַיְהִי לִשְׁלֹמֹה שִׁבְעִים אֶלֶף נֹשֵׂא סַבָּל וּשְׁמֹנִים אֶלֶף חֹצֵב
בָּהָר:</span>

<span dir="rtl">(ל) לְבַד מִשָּׂרֵי הַנִּצָּבִים לִשְׁלֹמֹה אֲשֶׁר עַל הַמְּלָאכָה שְׁלֹשֶׁת אֲלָפִים וּשְׁלֹשׁ
מֵאוֹת הָרֹדִים בָּעָם הָעֹשִׂים בַּמְּלָאכָה:</span>

*<span dir="rtl"><u>פירוש רלב"ג (המאה ה-14) על מלכים א פרק
י"א</u></span>*

<span dir="rtl">... הוא להודיע שיש למלך להעביד הגוים ההם התושבים, לעשות
מלאכת בית ה' ומלאכתו כמו שנזכר בתורה והיו לך למס ועבדוך. ולזה ספר בזה
המקום עם מה שהשלים הספור בספר דברי הימים שכבר היו לשלמה <u>מהגרים
התושבים</u> שבעים אלף נושא סבל ושמונים אלף חוצב בהר, החמשה עשר הוא
להודיע שראוי בכל ענין שיהיו בו ממונים, ורבים בדרך שישתדלו שלא יחסר התקון
בו, ולזה תמצא ששם שלמה ממונים רבים רודים בעם העושים במלאכה, והוכרח להשים
הממונים ההם <u>גרים</u> מפני שקדם על המלאכה, <u>כי יכבד מאד לישראלים אם
יעשו ככה</u> ולזה תמצא בישראלים שהעלה שלמה למס ושלחם לבנינה שסדר הענין
באופן שלא יכבד מאד עליהם...</span>

<span dir="rtl">אם כן, לדכא ולמרר את חייהם של גרים-תושבים, יש סימוכין
לרבנינו-פוליטיקאנו. האם גם לגרש?</span>

<span dir="rtl">האם פליטים, מהגרי עבודה, עולים שאינם יהודים ועוד, מקבלים
עליהם את שבע מצוות בני נוח?</span>

<span dir="rtl">האם הם "גרים תושבים"?</span>

<span dir="rtl">בדרך כלל הנצרות מוגדרת כעבודה זרה, והאסלם לא. למה עבודה
זרה? בגלל הפסלים בכנסיות.</span>

<span dir="rtl">כך שהנוצרים אפילו לא גרים תושבים, ומצווה לסלקם על פי
הרמב"ם....</span>

<span dir="rtl">המוסלמים הם גרים תושבים ומותר להעבידם....</span>

<span dir="rtl">קשה להיות יהודי... אך עוד יותר להיות לא יהודי.</span>

<span dir="rtl">חוץ מאבנגליסטים... שלמזלם שהם לא פה בינתיים,
ואולי</span> <span dir="rtl">ישתנה מושג הגר שוב, עם בוא המשיח, ויחזור
להיות "וגר לא תונה".</span>

<span dir="rtl">ועוד הערה אחת, מראשי הקודח, שלא מצאתי לה סימוכין עד כה
במחקרים.</span>

<span dir="rtl">מדוע התורה, שלא מהססת לפאר את השמדת עמי כנען, והנ"ך,
המתמוגג מדוד רוצח ההמונים, בוודאי זרים, ועוד ועוד, חסה דווקא על הגר,
ומצווה לדאוג לו ולאהוב אותו?</span>

<span dir="rtl">ייתכן והדבר קשור בכך, שבסיס התורה נכתב בימים שבין חורבן
שומרון וחורבן יהודה. בתקופה זו יהודה מתמלאת גרים הבורחים ממסעות הכיבוש
וההגליה של מלכי אשור. וייתכן שבהם מתרכזת אהבת הגר, הרצון לקלוט אותם.
במציאות, קליטת אותם גרים הרימה את יהודה להיות ממלכה משמעותית במאה
וחמישים השנים שעד חורבנה.</span>
