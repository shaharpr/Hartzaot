<span dir="rtl"><u>פרשת תרומה – חומרים</u></span>

<span dir="rtl">(האינפורמציה, חוץ מאשר זו ממקורות רשומים, היא
מהויקיפדיה)</span>

<span dir="rtl">פרשת תרומה עוסקת בהוראות לבניית המשכן.</span>

<span dir="rtl"><u>שמות כ"ד</u></span>

<span dir="rtl">(א) וַיְדַבֵּר יהוה אֶל משֶׁה לֵּאמֹר:</span>

<span dir="rtl">(ב) דַּבֵּר אֶל בְּנֵי יִשְׂרָאֵל וְיִקְחוּ לִי תְּרוּמָה מֵאֵת כָּל אִישׁ אֲשֶׁר יִדְּבֶנּוּ
לִבּוֹ תִּקְחוּ אֶת תְּרוּמָתִי:</span>

<span dir="rtl">(ג) וְזֹאת הַתְּרוּמָה אֲשֶׁר תִּקְחוּ מֵאִתָּם זָהָב וָכֶסֶף וּנְחשֶׁת:</span>

<span dir="rtl">(ד) וּתְכֵלֶת וְאַרְגָּמָן וְתוֹלַעַת שָׁנִי וְשֵׁשׁ וְעִזִּים:</span>

<span dir="rtl">(ה) וְעֹרֹת אֵילִם מְאָדָּמִים וְעֹרֹת תְּחָשִׁים וַעֲצֵי שִׁטִּים:</span>

<span dir="rtl">(ו) שֶׁמֶן לַמָּאֹר בְּשָׂמִים לְשֶׁמֶן הַמִּשְׁחָה וְלִקְטֹרֶת הַסַּמִּים:</span>

<span dir="rtl">(ז) אַבְנֵי שֹׁהַם וְאַבְנֵי מִלֻּאִים לָאֵפֹד וְלַחשֶׁן:</span>

<span dir="rtl">(ח) וְעָשׂוּ לִי מִקְדָּשׁ וְשָׁכַנְתִּי בְּתוֹכָם:</span>

<span dir="rtl">אותנו יעניינו החומרים המוזכרים בהקשר של בניית
המשכן:</span>

<span dir="rtl">מתכות, אריגים צבועים, עורות, עצים, שמנים, בשמים, ואבנים
יקרות.</span>

<span dir="rtl">אבל, כמות החומרים שהשתמשו בהם בתקופה העתיקה, נאמר, תקופת
הברזל (משנת 1000 לפנה"ס), ואפילו קודם הייתה גדולה הרבה יותר.</span>

<span dir="rtl">מלבד האבן המצויה לסוגיה, ששימשה לבניין, (וצריך לעבדה אך
לא לקנותה) מוזכרים בספר יחזקאל נזכרים חומרים רבים שסחרו בהם.</span>

<span dir="rtl">ומי הסוחרים הגדולים? כמובן, הפיניקים.</span>

<span dir="rtl"><u>יחזקאל פרק כ"ז</u></span>

<span dir="rtl">(א) וַיְהִי דְבַר יהוה אֵלַי לֵאמֹר:</span>

<span dir="rtl">(ב) וְאַתָּה בֶן אָדָם שָׂא עַל צֹר קִינָה:</span>

<span dir="rtl">(ג) וְאָמַרְתָּ לְצוֹר הַיֹּשֶׁבֶתי עַל מְבוֹאֹת יָם רֹכֶלֶת הָעַמִּים אֶל אִיִּים
רַבִּים כֹּה אָמַר אֲדֹנָי יהוה צוֹר אַתְּ אָמַרְתְּ אֲנִי כְּלִילַת יֹפִי:</span>

<span dir="rtl">(ד) בְּלֵב יַמִּים גְּבוּלָיִךְ בֹּנַיִךְ כָּלְלוּ יָפְיֵךְ:</span>

<span dir="rtl">(ה) <u>בְּרוֹשִׁים</u> מִשְּׂנִיר בָּנוּ לָךְ אֵת כָּל לֻחֹתָיִם <u>אֶרֶז</u>
מִלְּבָנוֹן לָקָחוּ לַעֲשׂוֹת תֹּרֶן עָלָיִךְ:</span>

<span dir="rtl">(ו) <u>אַלּוֹנִים</u> מִבָּשָׁן עָשׂוּ מִשּׁוֹטָיִךְ <u>קַרְשֵׁךְ עָשׂוּ שֵׁן</u> בַּת
אֲשֻׁרִים מֵאִיֵּי כִּתִּיִּם:</span>

<span dir="rtl">(ז) <u>שֵׁשׁ בְּרִקְמָה</u> מִמִּצְרַיִם הָיָה מִפְרָשֵׂךְ לִהְיוֹת לָךְ לְנֵס
<u>תְּכֵלֶת וְאַרְגָּמָן</u> מֵאִיֵּי אֱלִישָׁה הָיָה מְכַסֵּךְ:</span>

<span dir="rtl">.....</span>

<span dir="rtl">(יב) תַּרְשִׁישׁ סֹחַרְתֵּךְ מֵרֹב כָּל הוֹן <u>בְּכֶסֶף בַּרְזֶל בְּדִיל וְעוֹפֶרֶת</u>
נָתְנוּ עִזְבוֹנָיִךְ:</span>

<span dir="rtl">(יג) יָוָן תֻּבַל וָמֶשֶׁךְ הֵמָּה רֹכְלָיִךְ בְּנֶפֶשׁ אָדָם <u>וּכְלֵי נְחֹשֶׁת</u>
נָתְנוּ מַעֲרָבֵךְ:</span>

<span dir="rtl">.....</span>

<span dir="rtl">(טו) בְּנֵי דְדָן רֹכְלַיִךְ אִיִּים רַבִּים סְחֹרַת יָדֵךְ <u>קַרְנוֹת שֵׁן
וְהָבְנִים</u> הֵשִׁיבוּ אֶשְׁכָּרֵךְ:</span>

<span dir="rtl">(טז) אֲרָם סֹחַרְתֵּךְ מֵרֹב מַעֲשָׂיִךְ <u>בְּנֹפֶךְ אַרְגָּמָן וְרִקְמָה וּבוּץ וְרָאמוֹת
וְכַדְכֹּד</u> נָתְנוּ בְּעִזְבוֹנָיִךְ:</span>

<span dir="rtl">.....</span>

<span dir="rtl">(יח) דַּמֶּשֶׂק סֹחַרְתֵּךְ בְּרֹב מַעֲשַׂיִךְ מֵרֹב כָּל הוֹן בְּיֵין חֶלְבּוֹן <u>וְצֶמֶר
צָחַר</u>:</span>

<span dir="rtl">....</span>

<span dir="rtl">(כב) רֹכְלֵי שְׁבָא וְרַעְמָה הֵמָּה רֹכְלָיִךְ <u>בְּרֹאשׁ כָּל בֹּשֶׂם וּבְכָל אֶבֶן
יְקָרָה וְזָהָב</u> נָתְנוּ עִזְבוֹנָיִךְ:</span>

<span dir="rtl">.......</span>

<span dir="rtl">(כד) הֵמָּה רֹכְלַיִךְ בְּמַכְלֻלִים בִּגְלוֹמֵי <u>תְּכֵלֶת וְרִקְמָה וּבְגִנְזֵי
בְּרֹמִים</u> בַּחֲבָלִים חֲבֻשִׁים וַאֲרֻזִים בְּמַרְכֻלְתֵּךְ:</span>

<span dir="rtl">מכל החומרים הרבים, אנחנו נצמצם את דיוננו למתכות, מתקופת
התנ"ך וקודם, ועד היום.</span>

<span dir="rtl"><u>במדבר ל"א</u></span>

<span dir="rtl">(כב) אַךְ אֶת <u>הַזָּהָב וְאֶת הַכָּסֶף אֶת הַנְּחשֶׁת אֶת הַבַּרְזֶל אֶת הַבְּדִיל
וְאֶת הָעֹפָרֶת:</u></span>

<span dir="rtl">(כג) כָּל דָּבָר אֲשֶׁר יָבֹא בָאֵשׁ תַּעֲבִירוּ בָאֵשׁ וְטָהֵר ...</span>

<span dir="rtl">ששת אלו, הן כל המתכות שהתנ"ך מכיר. ויחזקאל מזכיר את
תכונתן המשותפת, יכולת ההיתוך.</span>

<span dir="rtl"><u>יחזקאל כ"ב</u></span>

<span dir="rtl">(יח) בֶּן אָדָם הָיוּ לִי בֵית יִשְׂרָאֵל לְסִיג כֻּלָּם <u>נְחֹשֶׁת וּבְדִיל
וּבַרְזֶל וְעוֹפֶרֶת</u> בְּתוֹךְ כּוּר סִגִים כֶּסֶף הָיוּ:</span>

<span dir="rtl">(יט) לָכֵן כֹּה אָמַר אֲדֹנָי יהוה יַעַן הֱיוֹת כֻּלְּכֶם לְסִגִים לָכֵן הִנְנִי
קֹבֵץ אֶתְכֶם אֶל תּוֹךְ יְרוּשָׁלִָם:</span>

<span dir="rtl">(כ) קְבֻצַת <u>כֶּסֶף וּנְחשֶׁת וּבַרְזֶל וְעוֹפֶרֶת וּבְדִיל</u> אֶל תּוֹךְ כּוּר
לָפַחַת עָלָיו אֵשׁ לְהַנְתִּיךְ כֵּן אֶקְבֹּץ בְּאַפִּי וּבַחֲמָתִי וְהִנַּחְתִּי וְהִתַּכְתִּי אֶתְכֶם:</span>

<span dir="rtl">(כא) וְכִנַּסְתִּי אֶתְכֶם וְנָפַחְתִּי עֲלֵיכֶם בְּאֵשׁ עֶבְרָתִי וְנִתַּכְתֶּם
בְּתוֹכָהּ:</span>

<span dir="rtl">שש מתכות בלבד מוזכרות בתנ"ך, ובאמת, רק שבע מתכות נודעו
בתקופה העתיקה בצורתן הטהורה. כלומר, הצליחו להפיק אותן ממש והיה להן שימוש
(היו מספר מתכות שנכנסו בכמויות קטנות לתוך מתכות אלה).</span>

<span dir="rtl">הנדסת המתכות (המטלורגיה) היא ענף רב ממדים במאות
האחרונות.</span>

<span dir="rtl">כיום מוכרות עשרות מתכות, שרובן הופקו לראשונה כמתכת טהורה
רק במאות ה-18 ובעיקר במאה ה-19 והעשרים. בשימוש נמצאות מאות (אולי אלפים)
סגסוגות של מתכות. ואין אנו מדברים כלל על תרכובות, כי התרכבות אינן
מתכת.</span>

<span dir="rtl">(סגסוגת היא תערובת הנוצרת בהתכה משותפת.</span>

<span dir="rtl">דוגמה: פלדה בלתי מחלידה יכולה להיות <u>סגסוגת</u> של
ברזל, ניקל וכרום. חלודה היא <u>תרכובת</u> של ברזל וחמצן, והיא כבר אינה
מתכת.</span>

<span dir="rtl">בסגסוגת ניתן לקבוע את הכמויות היחסיות. בתרכובת, הכימיה
קובעת אותן).</span>

<span dir="rtl">המתכות הידועות לאדם שאינו מהנדס הם, למשל, האלומיניום,
המגנזיום, המנגן, האבץ, הכרום, הניקל, הפלטינה, הטיטניום,
האורניום...</span>

<span dir="rtl">אך יש חשיבות גדולה להרבה מאוד מתכות פחות ידועות, הן בפני
עצמן והן כמסגסגות של פלדות, אלומיניום, מגנזיום, קובלט, נחושת, ועוד,
ליצירת חומרים נחוצים למטרות רבות מאוד.</span>

<span dir="rtl">(המתכות השימושית לצורך זה ופחות ידועות הן למשל, ונדיום,
מוליבדן, טונגסטן, נאודיניום ועוד עשרות).</span>

<span dir="rtl">את המהפכה בכימיה שהביאה לייצור כמות מדהימה של חומרים
חדשים עשו רבים, אך נזכיר שניים:</span>

<span dir="rtl"><u>הצרפתי לבואזיה</u> (הוצא להורג ב 1794), שהבין את
המבנה האטומי של היסודות, ושבר לחלוטין את רעיון האלכימיה, עליה נדבר
בהמשך.</span>

<span dir="rtl"><u>הרוסי מנדליב</u> (נפטר ב 1906) שבנה את המערכה
המחזורית של היסודות, ולכן איפשר ניבוי קיומם של יסודות רבים שטרם נמצאו
בזמנו.</span>

<span dir="rtl">אבל נזכיר לטובה את שבע המתכות המוכרות אלפי שנים. שש
נזכרו בתנ"ך, והנוספת היא כספית, שלא נזכרה בתנ"ך, ונזכרת, אולי,
בתלמוד.</span>

<span dir="rtl"><u>זהב</u></span>

<span dir="rtl">מתכת אדישה, כלומר, חומר שאינו מתרכב עם יסודות אחרים ולכן
עמיד למים, חומצות, בסיסים, ובכל תנאי מזג אויר. זו אולי המתכת האדישה
ביותר, בוודאי מאלה שהוכרו בעבר.</span>

<span dir="rtl">מסיבה זו הוא נמצא בטבע בצורתו הטבעית, בדרך כלל בגרגרים
קטנים, ואוספים אותו ומסננים אותו. כשמוצאים מקום שבו הוא נראה, נוצרת
"בהלה לזהב"....</span>

<span dir="rtl">בעבר שימש ליצירת תכשיטים, וגם לצבירה עושר סתם.</span>

<span dir="rtl">בימינו הוא משמש גם לצרכים חדשים בזכות אדישותו, כמו שיני
זהב (היום פחות, כי יש חומרים לא מתכתיים טובים ממנו), ציפוי מגעים חשמליים
(ששם בדרך כלל יש קורוזיה לנחושת), יצירת חוטים דקיקים במכשירים
אלקטרוניים.</span>

<span dir="rtl">השימוש האחרון מנצל תכונה נוספת של הזהב, והיא היכולת לחשל
אותו בקלות (לחיצה, כיפוף, מתיחה). גם בתכשיטים עדינים (שרשראות וכד')
מנצלים תכונה זו.</span>

<span dir="rtl"><u>הכסף</u></span>

<span dir="rtl">כסף נחשב למתכת היקרה ביותר אחרי הזהב. ידוע לבני אדם עוד
לפני הנחושת, אך לא חזק כדי לשמש לכלים ממש, וגם יקר (כלומר, קשה
להפקה).</span>

<span dir="rtl">השימוש בעבר, בצורתו הטהורה, היה למטבעות (ומכאן בעברית
שמו), וכן, עד היום, לתכשיטים, מדליות, וכלי כסף יוקרתיים כמו
סכ"ום.</span>

<span dir="rtl">תכונתו המיוחדת היא באדישותו, אבל פחות אדיש מזהב, וכלי
כסף נוטים להשחיר.</span>

<span dir="rtl"><u>הנחושת</u></span>

<span dir="rtl">שימוש בנחושת ידוע לאדם לפחות משנת 3000 לפני הספירה, אך
יש טענה שנמצאו שרידי נחושת מעובדת אפילו אלפיים שנה קודם. היא שימשה
לייצור כלים מכל הסוגים, מכלי אוכל וכלי בית ועד כלי נשק.</span>

<span dir="rtl">זו, כנראה, המתכת העתיקה ביותר בשימוש האדם.</span>

<span dir="rtl">מכרות נחושת גדולים נמצאו בקפריסין, ולכן השם הלטיני של
הנחושת הוא קופרום, על שם האי הזה (הרומאים השתמשו במכרות אלו).</span>

<span dir="rtl">קרוב לגילוי הנחושת החלו גם לסגסג אותה עם כ 12% בדיל,
וליצור את הברונזה, שהיא חזקה יותר וקשה יותר מהנחושת. הברונזה חזקה יותר
גם מהברזל שהצליחו להפיק בערך בשנת 1000 לפני הספירה, אבל הקושי בהשגת
הבדיל, הביא להחלפת הברונזה בברזל.</span>

<span dir="rtl">הנחושת הטהורה חזרה לגדולתה במאה האחרונה, מפני שמוליכותה
החשמלית היא כמעט הטובה ביותר בין כל המתכות. לכן מייצרים ממנה את הכבלים
החשמליים, והיא משתתפת בכרטיסים האלקטרוניים. וכמובן, כלי נחושת
אמנותיים.</span>

<span dir="rtl"><u>הבדיל</u></span>

<span dir="rtl">הבדיל הוא מתכת רכה, נוחה לעיצוב, מותכת בטמפרטורה נמוכה
(כ 230 מעלות צלזיוס).</span>

<span dir="rtl">ידועה מתקופה עתיקה ביותר, בשימושה העיקרי כסגסוג עם נחושת
ליצירת הברונזה (בין 20 ל-30 אחוז בדיל).</span>

<span dir="rtl">היום הבדיל משמש, בנוסף לשימוש זה, בעיקר להלחמות בתחום
האלקטרוניקה.</span>

<span dir="rtl">משמש גם לציפוי ברזל למניעת קורוזיה, בפרט בקופסאות
שימורים.</span>

<span dir="rtl"><u>ברזל</u></span>

<span dir="rtl">הברזל מוכר לכולם, לא רק שהוא המתכת הנפוצה ביותר בשימוש
בין המתכות, הוא גם היסוד המתכתי הנפוץ ביותר בכדור הארץ (אם כי
בתרכובות).</span>

<span dir="rtl">"תקופת הברזל" מוכרת כתקופה המתחילה מהמאה ה-12 לפנה"ס
ובישראל אפילו מהמאה העשירית לפנה"ס.</span>

<span dir="rtl">על פי המקרא, לפני זה הפלשתים לא אפשרו איבוד ברזל
לישראלים:</span>

<span dir="rtl"><u>שמואל א' י"ג</u></span>

<span dir="rtl">(יט) וְחָרָשׁ לֹא יִמָּצֵא בְּכֹל אֶרֶץ יִשְׂרָאֵל כִּי אָמְרוּ פְלִשְׁתִּים פֶּן יַעֲשׂוּ
הָעִבְרִים חֶרֶב אוֹ חֲנִית:</span>

<span dir="rtl">אבל, הארכיאולוגים טוענים שהברזל היה ידוע בהודו כבר אלף
חמש מאות שנה קודם, וגם במזרח התיכון מאות שנים קודם, אלא שבטכנולוגיה של
אז, לא הצליח להחליף את הברונזה מבחינת חוזק וקשיות.</span>

<span dir="rtl">תקופת הברזל האמיתית היא במאתיים שלוש מאות השנים
האחרונות, בהן טכנולוגיות המטלורגיה יצרה עשרות ואפילו מאות של סגסוגות
ברזל בעלות תכונות רצויות לאין ספור מטרות.</span>

<span dir="rtl">כמובן, הוא שולט בבנייה, בייצור המכונות, ועוד
ועוד.</span>

<span dir="rtl">תכונה מיוחדת לברזל (ולמעט מתכות נוספות) היא המגנטיות.
לכן הוא גם מרכיב מרכזי בתעשיית מנועים.</span>

<span dir="rtl">החסרון הגדול של הברזל הוא בקורוזיה שהוא רגיש לה, ולכן
דורש צביעה או ציפוי. במאה העשרים יוצרו כבר פלדות אל-חלד.</span>

<span dir="rtl">לברזל יש גם חשיבות גדולה בגופנו בהיותו מוליך החמצן בדם
בעלי החיים (אך כאן זה בתרכובת. אם בולעים מסמרים לא משפרים את רמת הברזל
בדם).</span>

<span dir="rtl"><u>העופרת</u></span>

<span dir="rtl">מתכת רכה, ניתכת בטמפרטורה נמוכה (מעל 300 מעלות),
כבדה.</span>

<span dir="rtl">היא רעילה באכילה.</span>

<span dir="rtl">הייתה בשימוש נרחב אצל הרומאים, גם לייצור צנרת, וגם לכלים
לייצור סירופ ממיץ ענבים, להמתקה, וכן לשימור יין (זה בגלל הרעילות שלה...
שקטלה חיידקים). היא פוגעת בעצבים, ויש המייחסים את הטירוף של כמה קיסרים
כמו קיוס קליגולה ונרון לזלילת ממתקים ויין שטופלו בעופרת.</span>

<span dir="rtl">(אבל, מנהיגים מטורפים הם תופעה נפוצה גם בלי
עופרת).</span>

<span dir="rtl">בצורתה הטהורה משמשת למשקולות (למשל לרשת דייגים), לקליעים
של נשק, לסוללות, ולסביבון מעופרת יצוקה...</span>

<span dir="rtl">כמו כן, בסגסוג עם בדיל משמשת להלחמות בטמפרטורות רצויות,
ולאחרונה יוצאת משימוש זה בגלל תקנים מחמירים נגד הרעלות.</span>

<span dir="rtl"><u>הכספית</u></span>

<span dir="rtl">המתכת היחידה שהיא נוזל בטמפרטורות רגילות. כבדה מאוד,
ואדישה מאוד.</span>

<span dir="rtl">אינה נזכרת בתנ"ך, אך ידועה לפחות מ 1500 לפני הספירה
(נמצאה בקברים מצריים).</span>

<span dir="rtl">כלומר, משה רבנו שאם היה, חי בערך ב 1300 לפני הספירה היה
צריך להכיר אותה.</span>

<span dir="rtl">הכספית שמשה למטרות שונות (קוסמטיקה למשל, אצל
הרומאים).</span>

<span dir="rtl">רק במאה הראשונה לספירה, הרופא גלינוס, גילה שהיא רעילה,
הן בצורת אדים, והן בתוך המזון. היום הדאגה היא מדגי ים טריים, המכילים
כמויות קטנות של תרכובת כספית, והם נבדקים לצורך זה.</span>

<span dir="rtl">הרעלת כספית (בעיקר דרך אדי כספית, אך גם בבליעה) גורמת
לפגיעה במוח, איבוד השפיות ועד מוות.</span>

<span dir="rtl">כספית טהורה משמשת היום למדי חום, ברומטרים, וכד' (למעשה
יוצאת מהשימושים האלה) ובעיקר כחומר מסגסג.</span>

<span dir="rtl">וכרגיל, צרות לומדים מהסינים.</span>

<span dir="rtl">בערך באמצע המאה השלישית לפני הספירה (אצלנו בית שני,
השלטון ההלניסטי לפני החשמונאים), היה צ'ין הקיסר הסיני הראשון שאיחד את
סין לממלכה אחת. כמו הרבה קיסרים (ולפעמים ראשי ממשלות) היה מגלומן, ושאף
לחיי נצח, ומשום מה החליט ששתיית כספית תאריך את חייו לנצח.</span>

<span dir="rtl">הוא מת בגיל 50 מהרעלת כספית.</span>

<span dir="rtl">הכספית שלא נזכרת בתנ"ך, נזכרת בתלמוד, לפחות לפי פירוש
רש"י.</span>

<span dir="rtl"><u>בבלי, גיטין, דף ס"ט (פירוש עדין שטיינזלץ)</u></span>

<span dir="rtl">התרופה</span> <span dir="rtl">לרושחתא
\[*למחלת*</span>* <span dir="rtl">התחתוניות</span>, <span dir="rtl">לטחורים</span>*<span dir="rtl">\]</span> — <span dir="rtl">ליתי
אקיקא
ואילווא</span> <span dir="rtl">\[*יביא*</span>* <span dir="rtl">צמח</span> <span dir="rtl">קקולי
ואלווי</span>*<span dir="rtl">\]</span>, <span dir="rtl"><u>ואספירכא</u>
ומרתכא</span> <span dir="rtl">\[*וכספית ופסולת
כסף*\]</span>, <span dir="rtl">... *\[וצרור של בשמים וצואת יונים*</span>
*<span dir="rtl">ויקח אותם בתוך
שחקים</span>, <span dir="rtl">בלאות</span>, <span dir="rtl">של פשתן
בקיץ</span> <span dir="rtl">ושל צמר גפן בחורף וישים במקום הכאב</span>
<span dir="rtl">ואם</span> <span dir="rtl">לא, ישתה שיכר
..</span>*<span dir="rtl">.\]</span>

<span dir="rtl">עדין שטיינזלץ פירש "אספירכא" ככספית על פי רש"י המפרש
"כסף חי" שכך קוראים לכספית במקורותינו מימי הבינים והלאה.</span>

<span dir="rtl">פרשן המשנה האיטלקי ר' עובדיה מברטנורה (בערך 1500 נולד
באיטליה נפטר בירושלים) מזכיר שימוש מרתק בכספית <u>במשנה מסכת כלים פרק
י"ז</u></span>

<span dir="rtl">(טז) קנה המאזנים - הרמאים עושין אותו חלול ומניחין בחללו
כסף חי, וכששוקלין מטין בקנה מעט והולך הכסף חי לצד הדבר הנשקל ומכביד
ומכריעו.</span>

<span dir="rtl">בתמונת העולם הקדומה, עד לתקופת הנאורות (ואצל חלקנו עד
היום), קישרו את המתכות עם הכוכבים, באסטרולוגיה.</span>

<span dir="rtl">שבע המתכות הידועות התאימו לשבעת הכוכבים הידועים, והניחו
מדעני הזמן הקדום וימי הבינים, שהכוכבים משפיעים על המתכות (היו מקומות
שהפסיקו כרייה לתקופה מסוימת כדי שהכוכב ימלא את המכרה מחדש).</span>

<span dir="rtl">שמש – זהב.</span>

<span dir="rtl">ירח – כסף.</span>

<span dir="rtl">כוכב חמה – כספית.</span>

<span dir="rtl">נוגה – נחושת.</span>

<span dir="rtl">מאדים – ברזל.</span>

<span dir="rtl">צדק – בדיל.</span>

<span dir="rtl">עופרת – שבתאי.</span>

<span dir="rtl">(באסטרונומיה של פתולימאוס, מכיוון שכדור הארץ עומד, אלה
שבעת כוכבי לכת).</span>

<span dir="rtl">הקשר הזה התערער רק במאה ה-16 כאשר נתגלו מתכות נוספות, או
זוהו כמתכות, האבץ, הקובלט, הביסמוט. (טרם נתגלו כוכבי לכת
חדשים...)</span>

<span dir="rtl">ומסכים עם תמונה זו <u>ר' חיים ויטאל</u> (תלמידו של האר"י
הקדוש, המאה השש עשרה, צפת)</span>

<span dir="rtl">והנה נודע כי ז' כוכבים הם ב[ז'
רקיעים](https://he.wikipedia.org/wiki/%D7%96%27_%D7%A8%D7%A7%D7%99%D7%A2%D7%99%D7%9D)</span> 
<span dir="rtl">וכנגדם מתיילדים ומתהוים בארץ בכח תנועתם שם ז' מתכות
ואמנם סדרם כך כסף זהב נחשת בדיל עופרת כסף חי (כספית) ברזל והם הם עצמם
כנגד ז' כוכבי לכת</span>.

<span dir="rtl">אבל לא רק האסטרולוגים התעניינו בשבעת המתכות, אלא גם
הקבליסטים.</span>

<span dir="rtl">הנה קטע מתוך <u>ספר חסד לאברהם, מעין ה', נהר כ"א</u>
(אברהם אזולאי, בערך 1600, נולד במרוקו, וחי בארץ, חברון וירושלים. תלמידו
של חיים ויטאל שהוא תלמידו של האר"י הקדוש).</span>

<span dir="rtl">והנה כשנפלו ניצוצות הקדושה בכל הבריות, יש מהם שנפלו
בבחינת הדומם, ולפי שהם ז' מלכים שנפלו. לזה יש ז' מיני מתכת, זהב וכסף חסד
וגבורה, נחשת ת"ת \[תפארת\], בדיל נצח, עופרת הוד, כסף חי הוא יסוד, ולכן
נקרא חי, ברזל מלכות, וזהו שגם הדומם הוא גדל מפני ניצוצי הקדושה
שבקרבו.</span>

<img src="media/image1.png"
style="width:2.3848in;height:4.61458in"
alt="https://upload.wikimedia.org/wikipedia/commons/thumb/f/f2/Kabbalistic_Tree_of_Life_%28Sephiroth%29.svg/800px-Kabbalistic_Tree_of_Life_%28Sephiroth%29.svg.png" />

<span dir="rtl">אי אפשר לדבר על מתכות בלי לדון באלכימיה.</span>

<span dir="rtl"><u>המטרה של האלכימיה הסינית הייתה להשיג חיי
נצח.</u></span>

<span dir="rtl">לשם כך תלו תקוות בזהב ובכספית. הנה קטע מהמאה הרביעית
לספירה:</span>

<span dir="rtl">ככל שמחממים יותר את תרופת הזהב, היא עוברת גלגולים עדינים
יותר. זהב צהוב לא ישתנה אפילו אחרי חימום ממושך באש ולא יעלה חלודה גם
אחרי שיהיה קבור באדמה זמן רב. אכילתן של
התרופות</span> <span dir="rtl">\[העשויות
זהב\]</span> <span dir="rtl">תחזק את הגוף, שלא יזדקן ולא ימות...התרופה
הרביעית נקראת הואן-טן. הטועם ממנה ייהפך לבן אלמוות מאה ימים אחרי
אכילתה</span>. <span dir="rtl">... זהב צהוב מתהווה בן רגע אם מחממים את
התרופה מלוא להב הסכין מעורבת בליטרא ושליש של כספית. מי שיצבע את מטבעותיו
בתרופה זו, תשובנה אליו ביום שהוציא אותן. אם יציירו בתרופה זו על עייני
אנשים יגרשו מהם את הרוחות</span>...

<span dir="rtl">פאו-פו-טסו (המאה הרביעית).</span>

<span dir="rtl">אבל בניגוד לזהב, שאינו מזיק לבריאות, הכספית
הורגת...</span>

<span dir="rtl"><u>המטרה של האלכימיה במזרח התיכון ובאירופה הייתה ייצור
מתכות יקרות, בעיקר זהב, ממתכות זולות.</u></span>

<span dir="rtl">האלכימיה מתחילה אצל היוונים ההלניסטים, בימי הביניים
עוסקים בה בעיקר הערבים, ובמאות השתים עשרה שלוש עשרה מגיעה
לאירופה.</span>

<span dir="rtl">בניגוד למה שהיה מקובל בעבר, שהאלכימיה היא תרגיל שכולו
אמונות טפלות, מקובל היום שהאלכימיה היא מדע, ותרומתה למדע הכימיה,
ולטכנולוגיה גדולה ביותר.</span>

<span dir="rtl">עם זאת האלכימיה לוותה בהרבה מרמה, אצל כאלה שבזיופים טענו
שהצליחו במשימה המרכזית של יצירת זהב (הרוב הודו שטרם הצליחו...).</span>

<span dir="rtl">לכן בשנת 1317, האפיפיור יוחנן ה -22 מוציא צו נגד
האלכימיה:</span>

<span dir="rtl">האלכימיה נאסרת ואלו העוסקים בה או קונים מהם יענשו. עליהם
לתת לאוצר הציבור למען העניים את כל הזהב והכסף האמיתיים שהם ייצרו ממתכות
נחותות, אם אין להם האמצעים לכך</span> <span dir="rtl">הם יחשבו פושעים.
אם הם כמרים ישללו מהם כל זכויותיהם...האלכימאים מבטיחים אוצרות שאינם
אמיתיים, בשחצנותם הם נופלים לבור אותו חפרו בעצמם...הם מודעים לבורותם
ומופתעים כשמאמינים להם.. לאחר שהם מנסים ככל יכולתם הם מסווים את כישלונם
כך שלמרות שאין דבר כזה בטבע הם מתחזים כמייצרים זהב וכסף אמיתיים על ידי
טרנסמוטציה. העזתם הארורה מגיעה עד כדי הטבעת חותמות מטבע על מתכות נחותות
כדי לאחז עיניים. רק בדרך זו הם מצליחים לשכנע נבערים באש האלכימית
שבתנוריהם</span>...

<span dir="rtl">אבל ר' בחיי אבן פקודה, בספר חובות הלבבות שער רביעי,
הקדמה, חושב אחרת (חי מאתיים שנה קודם ולא שמע את הצו):</span>

<span dir="rtl">שהבוטח באלהים יביאהו בטחונו לפנות את לבו מעניני העולם
ולייחד לבבו לעניני העבודה, ויהיה דומה במנוחת נפשו, ורוחב לבו, ומיעוט
דאגתו לעניני עולמו, לבעל האלכימיה, והוא <u>היודע להפוך הכסף לזהב והנחושת
והבדיל לכסף, על ידי חכמה ומעשה</u>.</span>

<span dir="rtl">זהב לא, אבל, מאות או אלפי האלכימאים בכל השנים האלו, יצרו
את החומצות החשובות עד היום (הגפרתית, החנקתית, המלחית), ומלחים שונים,
מצאו מינרלים שונים ופירקו אותם, ולא פחות חשוב מכך, פיתחו כלים
וטכנולוגיות לזיקוק נוזלים ועוד.</span>

<span dir="rtl">חשובים לא פחות כתביהם, בהם מיינו חומרים שונים, וכתבו על
תכונותיהם, ובפרט זיהו תרופות ורעלים.</span>

<span dir="rtl">הידע שאספו, היה לבסיס לכימיה המודרנית המתפתחת מהמאה
השמונה עשרה.</span>

<span dir="rtl">ואנחנו שוחחנו רק על שבע מתכות, בעוד שמשה רבנו, מקבל
מאלוהים הוראות גם לגבי חומרים רבים אחרים, עצים, עורות, בדים צבועים,
בשמים, שמנים, אבנים יקרות. והוא לא ידע על משפחות של חומרים שנוצרו רק
במאות האחרונות כמו חומרים פלסטיים, חומרים קרמיים, גזים לשימושים שונים,
ועוד.</span>
