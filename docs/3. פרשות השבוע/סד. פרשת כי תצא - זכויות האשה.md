<span dir="rtl"><u>פרשת כי תצא – זכויות האשה</u></span>

<u><span dir="rtl">ספר דברים פרק כא</span></u>

<span dir="rtl">(י) כִּי תֵצֵא לַמִּלְחָמָה עַל אֹיְבֶיךָ וּנְתָנוֹ יְהֹוָה אֱלֹהֶיךָ בְּיָדֶךָ וְשָׁבִיתָ
שִׁבְיוֹ</span>:

<span dir="rtl">(יא) וְרָאִיתָ בַּשִּׁבְיָה אֵשֶׁת יְפַת תֹּאַר וְחָשַׁקְתָּ בָהּ וְלָקַחְתָּ לְךָ
לְאִשָּׁה</span>:

<span dir="rtl">(יב) וַהֲבֵאתָהּ אֶל תּוֹךְ בֵּיתֶךָ וְגִלְּחָה אֶת רֹאשָׁהּ וְעָשְׂתָה אֶת
צִפָּרְנֶיהָ</span>:

<span dir="rtl">(יג) וְהֵסִירָה אֶת שִׂמְלַת שִׁבְיָהּ מֵעָלֶיהָ וְיָשְׁבָה בְּבֵיתֶךָ וּבָכְתָה אֶת אָבִיהָ
וְאֶת אִמָּהּ יֶרַח יָמִים וְאַחַר כֵּן תָּבוֹא אֵלֶיהָ וּבְעַלְתָּהּ **וְהָיְתָה לְךָ לְאִשָּׁה**</span>:

<span dir="rtl">(יד) **וְהָיָה אִם לֹא חָפַצְתָּ בָּהּ וְשִׁלַּחְתָּהּ לְנַפְשָׁהּ** וּמָכֹר לֹא תִמְכְּרֶנָּה
בַּכָּסֶף לֹא תִתְעַמֵּר בָּהּ תַּחַת אֲשֶׁר עִנִּיתָהּ:</span>

<u><span dir="rtl">ספר דברים פרק כב</span></u>

<span dir="rtl">(יג) כִּי יִקַּח אִישׁ אִשָּׁה וּבָא אֵלֶיהָ וּשְׂנֵאָהּ</span>:

<span dir="rtl">(יד) וְשָׂם לָהּ עֲלִילֹת דְּבָרִים וְהוֹצִא עָלֶיהָ שֵׁם רָע וְאָמַר אֶת הָאִשָּׁה
הַזֹּאת לָקַחְתִּי וָאֶקְרַב אֵלֶיהָ וְלֹא מָצָאתִי לָהּ בְּתוּלִים</span>:

<span dir="rtl">(טו) וְלָקַח אֲבִי הַנַּעֲרָ וְאִמָּהּ וְהוֹצִיאוּ אֶת בְּתוּלֵי הַנַּעֲרָ אֶל זִקְנֵי
הָעִיר הַשָּׁעְרָה</span>:

<span dir="rtl">(טז) וְאָמַר אֲבִי הַנַּעֲרָ אֶל הַזְּקֵנִים אֶת בִּתִּי נָתַתִּי לָאִישׁ הַזֶּה לְאִשָּׁה
וַיִּשְׂנָאֶהָ</span>:

<span dir="rtl">(יז) וְהִנֵּה הוּא שָׂם עֲלִילֹת דְּבָרִים לֵאמֹר לֹא מָצָאתִי לְבִתְּךָ בְּתוּלִים
וְאֵלֶּה בְּתוּלֵי בִתִּי וּפָרְשׂוּ הַשִּׂמְלָה לִפְנֵי זִקְנֵי הָעִיר</span>:

<span dir="rtl">(יח) וְלָקְחוּ זִקְנֵי הָעִיר הַהִוא אֶת הָאִישׁ וְיִסְּרוּ אֹתוֹ</span>:

<span dir="rtl">(יט) וְעָנְשׁוּ אֹתוֹ מֵאָה כֶסֶף וְנָתְנוּ לַאֲבִי הַנַּעֲרָה כִּי הוֹצִיא שֵׁם רָע
עַל בְּתוּלַת יִשְׂרָאֵל **וְלוֹ תִהְיֶה לְאִשָּׁה לֹא יוּכַל לְשַׁלְּחָהּ כָּל יָמָיו**</span>**:**

<span dir="rtl">(כ) וְאִם אֱמֶת הָיָה הַדָּבָר הַזֶּה לֹא נִמְצְאוּ בְתוּלִים לַנַּעֲרָ</span>:

<span dir="rtl">(כא) וְהוֹצִיאוּ אֶת הַנַּעֲרָ אֶל פֶּתַח בֵּית אָבִיהָ וּסְקָלוּהָ אַנְשֵׁי עִירָהּ
בָּאֲבָנִים וָמֵתָה כִּי עָשְׂתָה נְבָלָה בְּיִשְׂרָאֵל לִזְנוֹת בֵּית אָבִיהָ וּבִעַרְתָּ הָרָע מִקִּרְבֶּךָ:</span>

<u><span dir="rtl">ספר דברים פרק כב</span></u>

<span dir="rtl">(כח) כִּי יִמְצָא אִישׁ נַעֲרָ בְתוּלָה אֲשֶׁר לֹא אֹרָשָׂה וּתְפָשָׂהּ וְשָׁכַב עִמָּהּ
וְנִמְצָאוּ</span>:

<span dir="rtl">(כט) וְנָתַן הָאִישׁ הַשֹּׁכֵב עִמָּהּ לַאֲבִי הַנַּעֲרָ חֲמִשִּׁים כָּסֶף **וְלוֹ תִהְיֶה
לְאִשָּׁה תַּחַת אֲשֶׁר עִנָּהּ** **לֹא יוּכַל שַׁלְּחָהּ כָּל יָמָיו:**</span>

<span dir="rtl">בתולים = כסף.</span>

<span dir="rtl">עונש על פגיעה באשה – איסור גירושין.</span>

<span dir="rtl">בבסיס החוק התנ"כי, נמצאת ההנחה שאשה אינה יכולה להתקיים
כלכלית אלא כבת, או כרעיה.</span>

<u><span dir="rtl">ספר שמות פרק כא</span></u>

<span dir="rtl">(ז) וְכִי יִמְכֹּר אִישׁ אֶת בִּתּוֹ לְאָמָה לֹא תֵצֵא כְּצֵאת הָעֲבָדִים</span>:

<span dir="rtl">(ח) אִם רָעָה בְּעֵינֵי אֲדֹנֶיהָ אֲשֶׁר לֹוֹ יְעָדָהּ וְהֶפְדָּהּ לְעַם נָכְרִי לֹא
יִמְשֹׁל לְמָכְרָהּ בְּבִגְדוֹ בָהּ</span>:

<span dir="rtl">(ט) וְאִם לִבְנוֹ יִיעָדֶנָּה כְּמִשְׁפַּט הַבָּנוֹת יַעֲשֶׂה לָּהּ</span>:

<span dir="rtl">(י) אִם אַחֶרֶת יִקַּח לוֹ **שְׁאֵרָהּ כְּסוּתָהּ וְעֹנָתָהּ לֹא
יִגְרָע**</span>**:**

<span dir="rtl">(יא) וְאִם שְׁלָשׁ אֵלֶּה לֹא יַעֲשֶׂה לָהּ וְיָצְאָה חִנָּם אֵין כָּסֶף:</span>

<span dir="rtl">למעשה, היא חוזרת לבית אביה.</span>

<u><span dir="rtl">ספר דברים פרק כד</span></u>

<span dir="rtl">(א) כִּי יִקַּח אִישׁ אִשָּׁה וּבְעָלָהּ וְהָיָה אִם לֹא תִמְצָא חֵן בְּעֵינָיו כִּי
מָצָא בָהּ עֶרְוַת דָּבָר וְכָתַב לָהּ סֵפֶר כְּרִיתֻת וְנָתַן בְּיָדָהּ וְשִׁלְּחָהּ מִבֵּיתוֹ:</span>

<span dir="rtl">לפי פסוק זה האיש יכול לגרש את אשתו והיא יוצאת בחוסר כל.
חוזרת לבית אביה או לרחוב. חז"ל התייחסו לבעיה זו.</span>

<span dir="rtl">כמובן יש גם אהבה בתנ"ך. יעקב אוהב את רחל, אלקנה אוהב את
חנה, "על כן יעזוב איש את אביו ואמו ודבק באשתו" וכו'.</span>

<span dir="rtl">גם יחס להתאהבות דומה לימינו.</span>

<u><span dir="rtl">ספר משלי פרק ל</span></u>

<span dir="rtl">(יח) שְׁלשָׁה הֵמָּה נִפְלְאוּ מִמֶּנִּי וְאַרְבָּעָה לֹא יְדַעְתִּים</span>:

<span dir="rtl">(יט) דֶּרֶךְ הַנֶּשֶׁר בַּשָּׁמַיִם דֶּרֶךְ נָחָשׁ עֲלֵי צוּר דֶּרֶךְ אֳנִיָּה בְלֶב יָם וְדֶרֶךְ
גֶּבֶר בְּעַלְמָה:</span>

<span dir="rtl">שיר השירים מלא שירי התאהבות סימטריים, ואפילו הקול הנשי
חזק יותר.</span>

<span dir="rtl">יש גם הערכה לנשים בסיפורים, יש תפקיד לא קטן לשרה, רבקה,
לאה, רחל, מרים, דבורה, יעל אשת חבר הקיני, חנה אם שמואל, בת שבע, חולדה
הנביאה, ועוד.</span>

<span dir="rtl">בספר משלי מעריך הכותב את "אשת חיל".</span>

<span dir="rtl">קטע שנכתב, מן הסתם בימי בית שני, ומראה שהאשה יוצאת גם
מהבית, אם כי עיקר תעסוקתה בעיסוק המסורתי הביתי של טוויה ואריגה.</span>

<u><span dir="rtl">ספר משלי פרק לא</span></u>

<span dir="rtl">(י) אֵשֶׁת חַיִל מִי יִמְצָא וְרָחֹק מִפְּנִינִים מִכְרָהּ</span>:

<span dir="rtl">(יא) בָּטַח בָּהּ לֵב בַּעְלָהּ וְשָׁלָל לֹא יֶחְסָר</span>:

<span dir="rtl">(יב) גְּמָלַתְהוּ טוֹב וְלֹא רָע כֹּל יְמֵי חַיֶּיהָ</span>:

<span dir="rtl">(יג) **דָּרְשָׁה צֶמֶר וּפִשְׁתִּים וַתַּעַשׂ בְּחֵפֶץ כַּפֶּיהָ**</span>**:**

<span dir="rtl">(יד) הָיְתָה כָּאֳנִיּוֹת סוֹחֵר מִמֶּרְחָק תָּבִיא לַחְמָהּ</span>:

<span dir="rtl">(טו) וַתָּקָם בְּעוֹד לַיְלָה וַתִּתֵּן טֶרֶף לְבֵיתָהּ וְחֹק לְנַעֲרֹתֶיהָ</span>:

<span dir="rtl">(טז) זָמְמָה שָׂדֶה וַתִּקָּחֵהוּ מִפְּרִי כַפֶּיהָ נָטְעָה כָּרֶם</span>:

<span dir="rtl">(יז) חָגְרָה בְעוֹז מָתְנֶיהָ וַתְּאַמֵּץ זְרוֹעֹתֶיהָ</span>:

<span dir="rtl">(יח) טָעֲמָה כִּי טוֹב סַחְרָהּ לֹא יִכְבֶּה בַלַּיְלָה נֵרָהּ</span>:

<span dir="rtl">(יט) **יָדֶיהָ שִׁלְּחָה בַכִּישׁוֹר וְכַפֶּיהָ תָּמְכוּ פָלֶךְ**</span>**:**

<span dir="rtl">(כ) כַּפָּהּ פָּרְשָׂה לֶעָנִי וְיָדֶיהָ שִׁלְּחָה לָאֶבְיוֹן</span>:

<span dir="rtl">(כא) לֹא תִירָא לְבֵיתָהּ מִשָּׁלֶג כִּי כָל בֵּיתָהּ לָבֻשׁ שָׁנִים</span>:

<span dir="rtl">(כב) **מַרְבַדִּים עָשְׂתָה לָּהּ שֵׁשׁ וְאַרְגָּמָן לְבוּשָׁהּ**</span>**:**

<span dir="rtl">(כג) נוֹדָע בַּשְּׁעָרִים בַּעְלָהּ בְּשִׁבְתּוֹ עִם זִקְנֵי אָרֶץ</span>:

<span dir="rtl">(כד) **סָדִין עָשְׂתָה וַתִּמְכֹּר וַחֲגוֹר נָתְנָה לַכְּנַעֲנִי**</span>**:**

<span dir="rtl">(כה) עוֹז וְהָדָר לְבוּשָׁהּ וַתִּשְׂחַק לְיוֹם אַחֲרוֹן</span>:

<span dir="rtl">(כו) פִּיהָ פָּתְחָה בְחָכְמָה וְתוֹרַת חֶסֶד עַל לְשׁוֹנָהּ</span>:

<span dir="rtl">(כז) צוֹפִיָּה הֲלִיכוֹת בֵּיתָהּ וְלֶחֶם עַצְלוּת לֹא תֹאכֵל</span>:

<span dir="rtl">(כח) קָמוּ בָנֶיהָ וַיְאַשְּׁרוּהָ בַּעְלָהּ וַיְהַלְלָהּ:</span>

<span dir="rtl">חרוצה, מוכשרת, חכמה ונדיבה.... אך העיקר מה כל מה שטוב
לגבר....</span>

<span dir="rtl">גם התלמוד אוהב נשים (לפעמים).</span>

<u><span dir="rtl">תלמוד בבלי מסכת סנהדרין דף עו/ב</span></u>

<span dir="rtl">האוהב את אשתו כגופו, והמכבדה יותר מגופו, והמדריך בניו
ובנותיו בדרך ישרה, והמשיאן סמוך לפירקן, עליו הכתוב אומר וידעת כי שלום
אהלך ופקדת נוך ולא תחטא.</span>

<span dir="rtl">אבל, אנחנו מדגישים שיסוד האפלייה החריף הקיים בחוק
המקראי, נמשך עד היום, למרות השינויים המשמעותיים של חז"ל ושל הדורות
הבאים.</span>

<span dir="rtl">בנוסף לנישואים שאינם על דעת האישה שראינו קודם (ושהיו
לאורך כל הדורות בחלק ממשפחות ישראל), קיים גם נושא היבום, שגם הוא מתיחס
לאשה כחפץ.</span>

<span dir="rtl">אם אשה מתאלמנת ללא בנים, האח של בעלה חייב לשאתה. יש לו
אפשרות לסרב, ואז נעשה טקס חליצה המשפיל אותו. אך לה אין אפשרות לסרב, ואם
היא מסרבת, והוא לא מסכים לבצע את טקס החליצה היא נשארת עגונה.</span>

<span dir="rtl">נושא העגונות ידוע לכל.</span>

<span dir="rtl">כמו כן, קיימות עוד מגבלות נישואין רבות, והאיום על הפרתן
הוא הממזרות.</span>

<span dir="rtl">חז"ל, שממשיכים את מסורת התורה (לפעמים רק, "כאילו")
מפרטים את הזכויות הכלכליות בנישואים. הם מאפשרים רכוש לאשה אם נכנסה איתו
לנישואין.</span>

<span dir="rtl">אבל,</span>

<u><span dir="rtl">משנה מסכת כתובות פרק ו</span></u>

<span dir="rtl">(א) מְצִיאַת הָאִשָּׁה, וּמַעֲשֵׂה יָדֶיהָ לְבַעְלָהּ. וְירֻשָּׁתָהּ, הוּא אוֹכֵל פֵּרוֹת
בְּחַיֶּיהָ \[כלומר, אם ירשה אדמה, הוא נהנה ממנה אך היא נשארת שלה\]. בָּשְׁתָּהּ
וּפְגָמָהּ שֶׁלָּהּ. רַבִּי יְהוּדָה בֶן בְּתֵירָא אוֹמֵר \[כנראה לגבי שלושת הראשונים\], בִּזְמַן
שֶׁבַּסֵּתֶר, לָהּ שְׁנֵי חֲלָקִים, וְלוֹ אֶחָד. וּבִזְמַן שֶׁבַּגָּלוּי, לוֹ שְׁנֵי חֲלָקִים, וְלָהּ אֶחָד. שֶׁלּוֹ,
יִנָּתֵן מִיָּד. וְשֶׁלָּהּ, יִלָּקַח בָּהֶן קַרְקַע, וְהוּא אוֹכֵל פֵּרוֹת:</span>

<span dir="rtl">(במילים שלנו, כל רווחיה בתקופת הנישואין שלו, אם הביאה
רכוש הוא נשאר שלה, אך הרווחים ממנו שלו).</span>

<span dir="rtl">חידוש אחד, חשוב לטובת האישה, הוא עניין הכתובה. לעומת מה
שנראה מחוק התורה, אישה אינה מגורשת ללא כל רכוש. הכתובה נקבעת בזמן
הנישואין, למעשה, עד ימינו.</span>

<u><span dir="rtl">משנה מסכת כתובות פרק ח</span></u>

<span dir="rtl">(ח) לֹא יֹאמַר לָהּ, הֲרֵי כְתֻבָּתִיךְ מֻנַּחַת עַל הַשֻּׁלְחָן, אֶלָּא כָּל נְכָסָיו
אַחֲרָאִין לִכְתֻבָּתָהּ. (וְכֵן לֹא יֹאמַר אָדָם לְאִשְׁתּוֹ, הֲרֵי כְתֻבָּתִיךְ מֻנַּחַת עַל הַשֻּׁלְחָן אֶלָּא כָּל
נְכָסָיו אַחֲרָאִין לִכְתֻבָּתָהּ). גֵּרְשָׁהּ, אֵין לָהּ אֶלָּא כְתֻבָּתָהּ.</span>

<span dir="rtl">אבל, חז"ל מיסדו את נחיתות האישה, בתקנות שאיננו יודעים
עליהן דבר בתקופה הקודמת: אשה פסולה לעדות, פסולה לשרת בתפקידים משמעותיים,
וחשוב מבחינה כלכלית, שהיא יורשת רק אם אין בנים, ולכן בדרך כלל תלויה
בגבר. יוצא מן הכלל – אם יש בת ואין בנים.</span>

<span dir="rtl">(בנושא ירושה, מופיעה בתנ"ך פרשת בנות צלפחד שממנה ניתן
להבין שהבת יורשת אם אין בנים, ועל כך מסתמכים במשנה ומפתחים נושא
זה).</span>

<u><span dir="rtl">רמב"ם יד החזקה הלכות נחלות פרק א</span></u>

<span dir="rtl">(א) סדר נחלות כך היא **מי שמת יירשוהו בניו והם קודמין
לכל, והזכרים קודמין לנקבות**</span>:

<span dir="rtl">(ב) **בכל מקום אין לנקבה עם הזכר ירושה.** אם אין לו בנים
יירשנו אביו, ואין האם יורשת את בניה ודבר זה מפי הקבלה</span>:

<span dir="rtl">(ג) וכל הקודם בנחלה יוצאי ירכו קודמין לפיכך מי שמת בין
איש בין אשה, **אם הניח בן יורש הכל.** לא נמצא לו בן, לעולם מעיינין בזרעו
של בן. אם נמצא לבנו זרע בין זכרים בין נקבות אפילו בת בת בת בנו עד סוף
העולם היא תירש את הכל. לא נמצא לו זרע בן חוזרין אצל הבת. היתה לו בת תירש
את הכל. לא נמצאת לו בת בעולם מעיינין על זרע הבת אם נמצא לה זרע בין זכרים
בין נקבות עד סוף העולם הוא יורש.</span>

<span dir="rtl">(ד) מי שמת והניח בת ובת הבן, ואפילו בת בת בת הבן עד סוף
כמה דורות היא קודמת ותירש הכל ואין לבת כלום. והוא הדין לבת האח עם האחות
ולבת בן אחי אביו עם אחות אביו וכן כל כיוצא בהן</span>:

<span dir="rtl">וכך רואה הרמב"ם את האשה בבית.</span>

<u><span dir="rtl">רמב"ם יד החזקה הלכות אישות פרק כא</span></u>

<span dir="rtl">(ז) נמצאו כל המלאכות שכל אשה עושה אותן לבעלה חמש מלאכות.
טווה, ורוחצת פניו ידיו ורגליו, ומוזגת את הכוס, ומצעת את המטה, ועומדת
לשמש בפניו. והמלאכות שמקצת הנשים עושות אותן ומקצתן אינן עושות שש מלאכות.
מטחנת, ואופה, ומבשלת, ומכבסת, ומניקה, ונותנת תבן לפני בהמתו:</span>

<span dir="rtl">אלו שמקצת נשים אינן עושות, הכוונה שהן נעשות על ידי שפחות
אם יש כאלו... לא על ידי גברים חלילה.</span>

<u><span dir="rtl">רמב"ם יד החזקה הלכות אישות פרק כא</span></u>

<span dir="rtl">(י) כל אשה שתמנע מלעשות מלאכה מן המלאכות שהיא חייבת
לעשותן כופין אותה ועושה אפילו בשוט. טען הוא שאינה עושה והיא אומרת שאינה
נמנעת מלעשות, מושיבין אשה ביניהן או שכנים, ודבר זה כפי מה שיראה הדיין
שאפשר בדבר. \[השגת הראב"ד - כופין אותה ועושה אפי' בשוטי' א"א מעולם לא
שמעתי יסור שוטים לנשים אלא שממעט לה צרכיה ומזונותיה עד שתכנע\]:</span>

<span dir="rtl">אנחנו לא נראים יפה בחוקים אלה (שחלקן הגדול קיים עד היום,
עד כמה שהדבר תלוי ברבנים).</span>

<span dir="rtl">השאלה שנשאל כאן היא אם היהדות מיוחדת בעניין זה, או
שהתרבות האנושית כולה, עד המאות האחרונות היא כזו.</span>

<span dir="rtl"><u>מתוך הרשת: מעמד האשה בסין</u></span>

<span dir="rtl"><u>האישה על פי קונפציוס</u></span>

<span dir="rtl">בסין המסורתית האישה הייתה רכושו של אביה ועם נישואיה, של
בעלה</span>.

<span dir="rtl">לאישה הסינית לא היה שום מעמד חוקי מעבר להיותה נכס ורכוש
בעלה</span>.

<span dir="rtl">על פי הערכים הקונפציוניסטים האישה לא יכלה להחזיק רכוש,
לא הייתה בעלת זכות להתחתן (או להתגרש) על פי דעתה ואפילו עם מותו של בעלה
הפכה לרכושו של בנה הבכור</span>.

<span dir="rtl">בעלה יכול היה למכור אותה בתור אישה, פילגש או עבד ואפילו
להשכיר אותה לתקופה מסוימת</span>.

<span dir="rtl">קיסר סין עצמו נהג לחלק פילגשים מהארמון בתור מנחות בעת
יצירת בריתות או פיוס יריבים</span>.

<span dir="rtl">עם נישואיה, נפרדה האישה הסינית כליל מבית אביה והפכה
לרכושו של בעלה</span>.

<span dir="rtl">תפקידה המרכזי של האישה היה ברור: להוליד כמה שיותר בנים
זכרים לבעלה. ככל שהולידה יותר בנים זכרים, מעמדה עלה מכיוון שבנים היו אלה
שמפרנסים ומטפלים בהוריהם שהזדקנו</span>.

<span dir="rtl">הבנים הם אלה שגם דאגו להורים לאחר מותם (הקרבת מנחות בדת
הסינית המסורתית)</span>.

<span dir="rtl">עוד תפקיד של האישה הסינית היה טיפול בהוריו של בעלה,
ואימו של בעלה הפכה למעשה לאימה החדשה</span>.

<span dir="rtl">בתקופת טאנג השתרש מנהג נוסף שהגביר לעין ארוך את הסבל
והדיכוי של הנשים – קשירת הרגליים</span>.

<span dir="rtl">אמנם ישנן דוגמאות בהיסטוריה הסינית לנשים ופילגשים
שהצליחו בעזרת חוכמתן ועורמתן להפוך לנשים משפיעות וחופשיות (במידה
מסוימת), אך אלו היו מקרים נדירים וחריגים ורוב רובן של נשות סין חיו חיי
דיכוי והשפלה במשך אלפי שנים</span>.

<span dir="rtl">ברור שהמצב בסין היום שונה לחלוטין מבחינת החוק, אך לא
נטול בעיות בתחום זה.</span>

<span dir="rtl"><u>מעמד האשה בהודו</u></span>

<span dir="rtl">בספר הוודות ( קובצי הדת של הברהמים ההודים, הרבה מאות
לפני הספירה) נכתב : "ההלכה הברהמית מבדילה בין הגבר לאישה בערך האנושי,
וגם כן בכל הזכיויות"</span>

<span dir="rtl">בעידן הזה נשללו כל הזכויות האזרחיות של האישה, הנשים הפכו
לרכוש של הגבר בכל שלבי החיים שלהן</span>.

<span dir="rtl"><u>החוקים של "מאנו" (נכתבו בין המאה השלישית לפני הספירה
למאה הראשונה לפני הספירה).</u></span>

<span dir="rtl">חוקים אלה אסרו על האישה לעשות שום דבר מבלי אישור מהגבר,
אפילו עבודות הבית. לפי החוקים האלה, בגילאי הילדות והנוער שייכת האישה
לאבא שלה, לאחר מכן היא שייכת לבעלה, כשימות הבעל שלה תעבור החסות עליה
לדודים שלה, אם אין לה דודים תעבור לחסות של השולט, בכל השלבים האלה אין
לאישה זכות בחופש או עצמאות</span>.

<span dir="rtl">מעמד האישה בחברה ההודית עשה ממנה שפחה, השייכת לבעלה, הם
שללו ממנה את הרצון, לפעמים היה הגבר מפסיד את אישתו במשחקי מזל. לאחר מות
הבעל אין לאישה הזכות להינשא לגבר אחר, אפילו שללו ממנה את הזכות לחיות. הם
היו שורפים אותה עם בעלה הנפטר בטענה שזה יביא אותה לגן עדן, לפי ספרי
הקודש שלהם. לאחר מכן היא תחיה איתו בשמים כ-35 מליון שנים. המנהג הזה היה
נפוץ ביותר בתקופה זו, כ- 6000 נשים נשרפו בתוך עשר שנים מאז 1815 ועד
1825. בסופה של המאה ה-17 נדחה החוק הזה בניגוד לרצונם של אנשי הדת
ההודים</span>.

<span dir="rtl">הודו היום היא מגוונת ביותר, במקומות נידחים קיימת המסורת
הישנה, ואפילו באופן נדיר ביותר, שריפת אלמנה. במקומות מרכזיים קיימת חירות
רבה ונשים מגיעות לעמדות בכירות.</span>

<span dir="rtl"><u>מעמד האשה ביוון העתיקה</u></span>

<span dir="rtl">מעמדה של האישה בחברה היוונית לא היה טוב יותר ממעמדה
בחברות האירופיות השונות, הם השפילו אותה, והתייחסו אליה בצורה בלתי
אנושית. ביוון נהגו להשאיל את האישה לגברים שונים כדי להוליד להם ילדים
רבים</span>. 

<span dir="rtl">הם שללו ממנה את הזכות ללמוד, תיארו אותה כעשייה של השטן,
השלטון עצמו לא שמר על הנשים ועל האינטרסים שלהן, נשללה מהאשה הזכות
בירושה, אפילו לא היתה לה הזכות לנהל את ההון שלה. אפילו הוגי דעות יוונים
קראו לאנשים למנוע את נשותיהם מלצאת מהבית</span>.

<span dir="rtl">וול דיורנט התייחס למעמד האישה בחברה היוונית בספרו "סיפור
הציוויליזצייה" והוא אמר: " היוונים ראו באישה יצור שפל, שאין לה תפקיד אלא
להביא ילדים, וצרכי מין. כשהיתה אישה מולידה ילד מכוער היו הורגים
אותה"</span>.

<span dir="rtl">דימוסטנס, הנואם המפורסם ביוון אמר: " אנחנו לוקחים
הפרוצות לתענוג, והחברות לטפל בגופים שלנו, ובנות זוג להוליד
ילדים"</span>.

<span dir="rtl">גם אם יש כאן הגזמה רבה של שיח גברים, ברור שמעמד האשה
ביוון הקלאסית היה נמוך ביותר. למרות שבספרות היוונית, מוכרות לנו נשים
מוערכות מאוד כמו אנטיגונה וליזיסטרטה.</span>

<span dir="rtl">מהעולם העתיק לימי הביניים.</span>

<span dir="rtl">התקדמות מסוימת בימי הבינים, קיימת, לדעתי באסלאם.</span>

<span dir="rtl"><u>הקוראן (תרגום: אורי רובין, אוניברסיטת ת"א, 2005),
סורה 2 (הפרה) סעיף 282</u></span>

<span dir="rtl">הקימו שני עדים מבין הגברים, ואם לא יימצאו שני גברים, כי
אז גבר אחד ושתי נשים אשר יניחו דעתכם כעדות – אם תשכח האחת, תזכיר לה
רעותה.</span>

<span dir="rtl"><u>סורה 4 (הנשים) סעיף 7</u></span>

<span dir="rtl">לבנים חלק בעיזבון ההורים וקרובי המשפחה, ולבנות חלק
בעיזבון ההורים וקרובי המשפחה, אם מעט הוא ואם רב – חלק שייפסק
כדין.</span>

<span dir="rtl">....</span>

<span dir="rtl">אלוהים מצווה כי כך תנהגו בילדיכם: לבן חלק כחלקן של שתי
בנות...</span>

<span dir="rtl">אך גם באסלאם, הגירושין הם ברצון הבעל, בלי מגבלות, ואילו
האשה צריכה לדרוש גירושין דרך בית דין. כמו כן האסלאם מאפשר ריבוי נשים עד
היום.</span>

<span dir="rtl">גם לאשה בנצרות, ייתכן שיש יתרון על זו שלנו.</span>

<span dir="rtl"><u>האשה בנצרות</u></span>

<span dir="rtl">בדרך כלל, האשה בנצרות נחותה כמו ביהדות, מבחינת פעילות
ציבורית, השכלה, עיסוקים.</span>

<span dir="rtl">לא מצאתי חומר על זכויות הקניין שלה ואולי בגלל התפשטותה
של הנצרות הן היו שונות מארץ לארץ.</span>

<span dir="rtl">קיימים כמה הבדלים מעניינים:</span>

- <span dir="rtl">הנצרות הקתולית (כל הנצרות עד הרפורמציה) אינה מאפשרת
  גירושין. מבחינה כלכלית לפחות, זה יתרון לאשה. היא לא צפויה לשרירות לב
  כמו ביהדות ובאסלאם.</span>

- <span dir="rtl">הנצרות אינה מאפשרת ריבוי נשים, וגם זה יתרון ברור
  לאשה.</span>

- <span dir="rtl">(היהדות קיבלה זו ממנה ב"חרם דרבנו גרשום" במאה העשירית
  או ה-11, באירופה, אך המונוגמיה ביהדות התפשטה לאיטה, ואפילו בדורנו לא
  הגיעה לתימן).</span>

- <span dir="rtl">הנצרות מפארת בספרות הקנונית שלה, את תפקיד הנשים בדת,
  וקיים פולחן של האם הקדושה, ושל קדושות נוספות, נוסף לקדושים למיניהם.
  לכן, מבחינה פסיכולוגית האשה היא "גם טובה, חכמה, חזקה" וכו'</span>

- <span dir="rtl">יש אפשרות לאשה להימנע מכפיית הנישואין, על ידי כניסה
  למנזר. לנזירות התאפשר גם ללמוד ולהשכיל.</span>

<span dir="rtl">מעניין, שבחלק מהחברות, שאנו רואים כפרימיטיביות, המצב היה
שונה. האם בגלל "הפרימיטיביות"?</span>

<span dir="rtl"><u>נשים באמריקות (מתוך ויקיפדיה באנגלית, תרגום גוגל עם
תיקונים...)</u></span>

<span dir="rtl">בשלב המעצב (המכונה לעתים העידן הקדם-קלאסי, המשתנה לפי
אזור, אך בדרך כלל משתרע מ 3000 לפני הספירה.</span>C.E<span dir="rtl">.
עד 150 לספירה), נשים הפכו לדמויות מפתח בטקסים ובמערכות אמונה. צלמיות
מרחבי אמריקה, כולל האזור הקריבי, מתארות נשים בתנוחות של כבוד. הן הפגינו
כוח ויוקרה והשתתפו בפעילויות כלכליות, פוליטיות, דתיות וחברתיות
מגוונות.</span>

<span dir="rtl">בשלב הקלאסי ובתקופה הפוסט-קלאסית, התקופות ההתפתחותיות
בין השלב המעצב להתיישבות, הדימויים על כלי החרס של בני המאיה מגלים שנשים
תוארו כאלוהיות בפרקטיקות פולחניות, וכי תפקידן העיקרי סובב סביב בישול,
הכנת מזון וייצור בגדים.</span>

<span dir="rtl">...</span>

<span dir="rtl">במהלך אותה מסגרת זמן, בצפון אמריקה, מחקרים מאשרים כי לא
היה נוהג אחיד כלפי נשים או מקומן בחברה. בחלק מהחברות המטריאליות, נשים
קיבלו תפקידים ספציפיים במנהגים הטקסיים, הכלכליים והפוליטיים של חברותיהן.
בקבוצות פטריארכליות מסוימות, נשים זכו ליוקרה ממערכות היחסים שלהן עם
גברים, אך הורשו להחזיק ברכוש משלהן וזכו לכבוד על השתתפותן במלאכות יד
ובתפקידים טקסיים.</span>

<span dir="rtl">בחברות אווירה (?), נשים הורשו להחזיק ברכוש, להיות מוכרות
בתפקידים פוליטיים ולפעול, הן בתפקידים כלכליים והן בתפקידים פולחניים.
לרוב</span> <span dir="rtl">התרבויות הילידיות לא היו מבני כוח היררכיים
שבהם ההשפעה או הסמכות הוחזקו על ידי מין אחד בלבד. נשים היו פעילות הן
ביצירת חברה והן בתפקידי מנהיגות בתקופה זו; עם זאת, **זה השתנה ככל
שהחברות ביבשת אמריקה התפתחו, והמחויבות לתירס גדלה ברחבי האזור. **</span>

<span dir="rtl"><u>תפקידי מיגדר באמריקה המרכזית. (מויקיפדיה, תורגם על
ידי גוגל עם תיקונים)</u></span>

<span dir="rtl">חלק מהנשים המרכז אמריקניות הצליחו לקחת על עצמן תפקידים
כמנהיגות פוליטיות, כגון נשים בחברת מאיה. עם זאת, בעוד שנשים מקסיקניות לא
יכלו לשרת בתפקיד זה, הן קיבלו זכויות משפטיות וכלכליות שוות, ונשים
אציליות של 'מקסיקה' יכלו להפוך לכוהנות. בנוסף, שני אישים פוליטיים בעלי
השפעה עמדו בראש הדרגים הגבוהים ביותר בממשלת 'מקסיקה'. אחד מהם היה
הטלטואני, פשוטו כמשמעו "זה שמדבר", והשני היה הצ'יוואקואטל, פשוטו כמשמעו
"נחש האישה". שניהם מייצגים זוג זכר / נקבה. הטלטואני היה אחראי לעניינים
צבאיים והסיהואקוטל היה אחראי לעניינים פנימיים כמו אספקת המזון וניהול
הצדק. עמדתו של הסיהואקוטל היתה למעשה תפוסה על ידי גבר, אבל האסוציאציות
עם נשיות היו משמעותיים מספיק כי הוא, באותו שם כמו האֵלָה, לבש שמלת נשים
לטקסים.</span>

<span dir="rtl">ככל שמדינות מרכז אמריקה הפכו ריכוזיות יותר עם הזמן, כוחם
של גברים הפך מזוהה יותר עם שליטתם על נשים, ועל יכולתן לעבודה פרודוקטיבית
ורבייה. כתוצאה מכך, ההזדמנויות העומדות לרשות נשים הוגבלו בהדרגה.</span>

<span dir="rtl"><u>נשים וסמכות בהיסטוריה של מערב אפריקה (מתוך הרשת,
תרגום מאנגלית של גוגל)</u></span>

<span dir="rtl">שביתות וחרמות פירושם לעתים קרובות, שנשים במערב אפריקה
יתעלמו מאחריותן בבית או בנישואין. למשל, נשים במערב אפריקה יכולות
"להחרים" או להימנע מיחסי מין עם בעליהן. ג'יי.אס האריס מדווח על מקרה שבו
קהילה של נשות איגבו \[שבט בניגריה\] ביקשה שוב ושוב מהגברים שלהן לפנות את
הנתיבים המובילים לשוק. כשלא עשו זאת, כל הנשים בכפר סירבו לבשל לבעליהם עד
שעשו זאת. החרם עבד, כי כל נשות הכפר שיתפו פעולה. בעלים לא יכלו לבקש
מאמהותיהם או מאחיותיהם אוכל.</span>

<span dir="rtl">האם אפלייה והחפצה של נשים היא תופעה כלל עולמית התלויה רק
בהתפתחות הכלכלית, או שחברות אמריקאיות שלפני קולומבוס, מספרות ספור אחר.
זה נושא שכדאי ללמוד אותו.</span>

<span dir="rtl">אם התופעה היא כלל עולמית, ניתן לשער:</span>

<span dir="rtl"><u>מדוע התפתחה אפליית נשים בהיסטוריה ברוב העולם של העת
העתיקה וימי הבינים?</u></span>

<span dir="rtl">1. מאז המהפכה החקלאית, הגבר יכול היה לפרנס עצמו, גם בלי
אשה. ואילו האשה לא הייתה יכולה לפרנס עצמה בלעדיו, בוודאי אם היא מגדלת
ילדים. מכאן, שחוזה הנישואין נתן יתרון לגבר.</span>

<span dir="rtl">2. בתקופת ההתיישבות לגבר יש יתרון אם יש לו מספר נשים
(לעבודה ולריבוי ילדים). לאשה אין יתרון במספר גברים. ריבוי נשים מפחית את
השפעתה וחשיבותה של האשה הבודדת.</span>

<span dir="rtl">3. ברוב התקופות, הלחימה, שהייתה גברית כמובן, כללה לקיחת
נשים בשבי כשפחות. השפחות מילאו את תפקיד האשה לכל הצרכים (מין, עבודות
נשיות וילדים), ולכן פחת מעמדה של האשה והתקרב לזו של השפחה.</span>

<span dir="rtl">הפמניזם המודרני מתחיל עם ההשכלה, הנאורות,
המודרנה.</span>

<span dir="rtl"><u>אך דווקא המלחמות של המאה העשרים יצרו תמריץ גדול
לפמניזים.</u></span>

<span dir="rtl">העבדות כבר בוטלה (מעבר לעבדות במחנות כפייה בתוך המלחמה),
שפחות לא נרכשו ולא נקנו, ולעומת זה המלחמות שהיו פעם "מקצועיות" (צבאות של
חיילים חסרי משפחה) הפכו להיות טוטליות, כללו את כל האוכלוסיה, וכך גויסו
גם בעלי משפחות בהמוניהם.</span>

<span dir="rtl">הנשים תפסו את מקומן של הגברים בכלכלה האזרחית וגם בתעשיה
הצבאית, והשתכנעו כולם שנשים יכולות לבצע כמעט הכל, ולפעמים יותר
טוב...</span>

<span dir="rtl">ומכאן אין כבר דרך חזרה.</span>

<span dir="rtl">מסקנה נוספת, בכל מקום רואים התפתחות ברורה לשוויון,
וליהדות הרבנית אין סיבה לגאווה בתחום הזה...</span>
