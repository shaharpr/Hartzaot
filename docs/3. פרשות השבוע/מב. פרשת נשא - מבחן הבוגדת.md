**<span dir="rtl"><u>פרשת נשא – מבחן הבוגדת</u></span>**

**<span dir="rtl">במדבר פרק ה'</span>**

<span dir="rtl">(יא) וַיְדַבֵּר יהוה אֶל משֶׁה לֵּאמֹר:</span>

<span dir="rtl">(יב) דַּבֵּר אֶל בְּנֵי יִשְׂרָאֵל וְאָמַרְתָּ אֲלֵהֶם אִישׁ אִישׁ כִּי תִשְׂטֶה אִשְׁתּוֹ
וּמָעֲלָה בוֹ מָעַל:</span>

<span dir="rtl">(יג) וְשָׁכַב אִישׁ אֹתָהּ שִׁכְבַת זֶרַע וְנֶעְלַם מֵעֵינֵי אִישָׁהּ וְנִסְתְּרָה וְהִיא
נִטְמָאָה וְעֵד אֵין בָּהּ וְהִוא לֹא נִתְפָּשָׂה:</span>

<span dir="rtl"><u>(יד) וְעָבַר עָלָיו רוּחַ קִנְאָה וְקִנֵּא אֶת אִשְׁתּוֹ וְהִוא נִטְמָאָה אוֹ
עָבַר עָלָיו רוּחַ קִנְאָה וְקִנֵּא אֶת אִשְׁתּוֹ וְהִיא לֹא נִטְמָאָה:</u></span>

<span dir="rtl">(טו) וְהֵבִיא הָאִישׁ אֶת אִשְׁתּוֹ אֶל הַכֹּהֵן וְהֵבִיא אֶת קָרְבָּנָהּ עָלֶיהָ
עֲשִׂירִת הָאֵיפָה קֶמַח שְׂעֹרִים לֹא יִצֹק עָלָיו שֶׁמֶן וְלֹא יִתֵּן עָלָיו לְבֹנָה כִּי מִנְחַת קְנָאֹת הוּא
מִנְחַת זִכָּרוֹן מַזְכֶּרֶת עָוֹן:</span>

<span dir="rtl">(טז) וְהִקְרִיב אֹתָהּ הַכֹּהֵן וְהֶעֱמִדָהּ לִפְנֵי יהוה:</span>

<span dir="rtl">(יז) וְלָקַח הַכֹּהֵן מַיִם קְדשִׁים בִּכְלִי חָרֶשׂ וּמִן הֶעָפָר אֲשֶׁר יִהְיֶה
בְּקַרְקַע הַמִּשְׁכָּן יִקַּח הַכֹּהֵן וְנָתַן אֶל הַמָּיִם:</span>

<span dir="rtl">(יח) וְהֶעֱמִיד הַכֹּהֵן אֶת הָאִשָּׁה לִפְנֵי יהוה וּפָרַע אֶת רֹאשׁ הָאִשָּׁה וְנָתַן
עַל כַּפֶּיהָ אֵת מִנְחַת הַזִּכָּרוֹן מִנְחַת קְנָאֹת הִוא וּבְיַד הַכֹּהֵן יִהְיוּ מֵי הַמָּרִים
הַמְאָרֲרִים:</span>

<span dir="rtl">(יט) וְהִשְׁבִּיעַ אֹתָהּ הַכֹּהֵן וְאָמַר אֶל הָאִשָּׁה אִם לֹא שָׁכַב אִישׁ אֹתָךְ וְאִם
לֹא שָׂטִית טֻמְאָה תַּחַת אִישֵׁךְ הִנָּקִי מִמֵּי הַמָּרִים הַמְאָרֲרִים הָאֵלֶּה:</span>

<span dir="rtl">(כ) וְאַתְּ כִּי שָׂטִית תַּחַת אִישֵׁךְ וְכִי נִטְמֵאת וַיִּתֵּן אִישׁ בָּךְ אֶת שְׁכָבְתּוֹ
מִבַּלְעֲדֵי אִישֵׁךְ:</span>

<span dir="rtl">(כא) וְהִשְׁבִּיעַ הַכֹּהֵן אֶת הָאִשָּׁה בִּשְׁבֻעַת הָאָלָה וְאָמַר הַכֹּהֵן לָאִשָּׁה יִתֵּן
יהוה אוֹתָךְ לְאָלָה וְלִשְׁבֻעָה בְּתוֹךְ עַמֵּךְ בְּתֵת יהוה אֶת יְרֵכֵךְ נֹפֶלֶת וְאֶת בִּטְנֵךְ
צָבָה:</span>

<span dir="rtl">(כב) וּבָאוּ הַמַּיִם הַמְאָרֲרִים הָאֵלֶּה בְּמֵעַיִךְ לַצְבּוֹת בֶּטֶן וְלַנְפִּל יָרֵךְ
וְאָמְרָה הָאִשָּׁה אָמֵן אָמֵן:</span>

<span dir="rtl">(כג) וְכָתַב אֶת הָאָלֹת הָאֵלֶּה הַכֹּהֵן בַּסֵּפֶר וּמָחָה אֶל מֵי
הַמָּרִים:</span>

<span dir="rtl">(כד) וְהִשְׁקָה אֶת הָאִשָּׁה אֶת מֵי הַמָּרִים הַמְאָרֲרִים וּבָאוּ בָהּ הַמַּיִם
הַמְאָרֲרִים לְמָרִים:</span>

<span dir="rtl">(כה) וְלָקַח הַכֹּהֵן מִיַּד הָאִשָּׁה אֵת מִנְחַת הַקְּנָאֹת וְהֵנִיף אֶת הַמִּנְחָה
לִפְנֵי יהוה וְהִקְרִיב אֹתָהּ אֶל הַמִּזְבֵּחַ:</span>

<span dir="rtl">(כו) וְקָמַץ הַכֹּהֵן מִן הַמִּנְחָה אֶת אַזְכָּרָתָהּ וְהִקְטִיר הַמִּזְבֵּחָה וְאַחַר
יַשְׁקֶה אֶת הָאִשָּׁה אֶת הַמָּיִם:</span>

<span dir="rtl">(כז) וְהִשְׁקָהּ אֶת הַמַּיִם וְהָיְתָה אִם נִטְמְאָה וַתִּמְעֹל מַעַל בְּאִישָׁהּ וּבָאוּ
בָהּ הַמַּיִם הַמְאָרֲרִים לְמָרִים וְצָבְתָה בִטְנָהּ וְנָפְלָה יְרֵכָהּ וְהָיְתָה הָאִשָּׁה לְאָלָה בְּקֶרֶב
עַמָּהּ:</span>

<span dir="rtl">(כח) וְאִם לֹא נִטְמְאָה הָאִשָּׁה וּטְהֹרָה הִוא וְנִקְּתָה וְנִזְרְעָה
זָרַע:</span>

<span dir="rtl">(כט) זֹאת תּוֹרַת הַקְּנָאֹת אֲשֶׁר תִּשְׂטֶה אִשָּׁה תַּחַת אִישָׁהּ וְנִטְמָאָה:</span>

<span dir="rtl">(ל) אוֹ אִישׁ אֲשֶׁר תַּעֲבֹר עָלָיו רוּחַ קִנְאָה וְקִנֵּא אֶת אִשְׁתּוֹ וְהֶעֱמִיד אֶת
הָאִשָּׁה לִפְנֵי יהוה וְעָשָׂה לָהּ הַכֹּהֵן אֵת כָּל הַתּוֹרָה הַזֹּאת:</span>

<span dir="rtl">(לא) וְנִקָּה הָאִישׁ מֵעָוֹן וְהָאִשָּׁה הַהִוא תִּשָּׂא אֶת עֲוֹנָהּ:</span>

**<span dir="rtl">נשים לב, לקראת ההמשך, שהנוזל מכיל: מים, עפר מאדמת
המקדש, דיו מקלף שנכתב עליו פסוק מסוים, ותו לא.</span>**

**<span dir="rtl">משפט הסוטה, מעורר שאלות קשות:</span>**

1.  **<span dir="rtl">זהו המקרה היחיד בתורה שבו המשפט נעשה על ידי אלוהים
    ולא על ידי שופטים. שיטה זו נקראת</span> ORDEAL
    <span dir="rtl">(אורדיאל, מילה בגרמנית עתיקה) ונדון בה בהמשך. (יש
    מקרים בתנ"ך, שבהם במקרים בודדים אלוהים מזהה את האשם, כמו במקרה עכן
    שמעל בחרם, אבל זו לא שיטה משפטית כמו כאן).</span>**

2.  **<span dir="rtl">העונש על הבגידה הוא דווקא קל "והיתה האשה לאלה בקרב
    עמה", ויש גם פרס אם היא חפה מפשע "ונקתה ונזרעה זרע".</span>**

3.  **<span dir="rtl">האם כל התהליך הוא נגד האישה הנואפת, או נגד הבעל
    הקנאי? האם כל תכליתו היא נגד האישה "לפרסם את מה שעשית בסתר", או
    דווקא נגד הבעל "תפסיק לבלבל את המוח עם הקנאה שלך"?</span>**

4.  **<span dir="rtl">חז"ל שמו לב גם לעובדה, שמוחים במים את הדיו שבו
    כתובה הקללה, הכוללת את השם המפורש, בניגוד ליחס המפורש לשם המפורש
    הכתוב.</span>**

**<span dir="rtl">אורדיאל (</span>ORDEAL<span dir="rtl">)</span>**

**<span dir="rtl">שיטות להוכחת אשמה בעזרת ניסוי שבו משתתף, לכאורה, גם
אלוהים, היו נפוצות בימי הביניים באירופה, וקיימות, אולי עד היום באפריקה
ובמזרח.</span>**

**<span dir="rtl">תיאור מקוצר של השיטות נמצא, למשל באתר</span>**

<http://listverse.com/2017/12/22/10-bizarre-trials-by-ordeal-throughout-history/>

**<span dir="rtl">אחד ממבחני האשמה הנפוצים באירופה הנוצרית, דרש מהחשוד,
להכניס יד לכלי עם מים רותחים ולהוציא אבן מתחתיתו. הצלחתו היא הוכחה
לחפותו, וכשלונו הוכחה לאשמתו.</span>**

**<span dir="rtl">שיטה אחרת היא לקשור את החשוד (או החשודה בכישוף) בחבל
ולהכניסו למיכל גדול של מים קרים, והמבחן הוא אם הוא שוקע או צף.</span>**

**<span dir="rtl">בשבטים אפריקנים במערב אפריקה (עד היום?) קיימת שיטה של
איתור מכשפות על ידי האכלתן בסוג של שעועית רעילה. אם החשודה מקיאה ושורדת
היא לא מכשפה...</span>**

**<span dir="rtl">אצל הבדואים בסיני, ואולי גם בנגב, התקיים עד השנים
האחרונות מבחן בשם</span> BISHA <span dir="rtl">שבן חשוד צריך להוכיח שהוא
דובר אמת, על ידי ליקוק של כף מלובנת, בלי נזק ללשונו.</span>**

**<span dir="rtl">צריך לזכור, כי שיטת המשפט הליברלית, שלפיה אדם חף מפשע
עד שלא הוכחה אשמתו, היא חדשה, וגם היום קיימת רק במדינות הדמוקרטיות
(אפילו אצלנו היא לא קיימת באיזורי הכיבוש). שיטת המשפט הליברלית משלימה עם
ייתרון לעבריין בגלל חוסר היכולת להבחין בין אמת לשקר פעמים רבות.</span>**

**<span dir="rtl">האורדיאל מתייחס לחשוד כ"חצי אשם".</span>**

**Peter t. Leeson <span dir="rtl">במאמר</span> ORDEAL <span dir="rtl">,
מפורסם על ידי האוניברסיטה של שיקאגו, ומצוי ב</span> JSTOR
<span dir="rtl">(אתר של מאמרים מדעיים בתשלום, אבל מאפשר היום כארבעה
מאמרים לחודש חינם) מנסה להוכיח את היעילות של השיטה בימי הבינים, בזכות
האמונה במשפט האלוהים. </span>**

**<span dir="rtl">האשם יירתע מהעינוי, ובכך יוכיח את אשמתו.</span>**

**<span dir="rtl">הזכאי יעשה הכל להוכיח את חפותו, ולפחות יש לו סיכוי
להינצל.</span>**

**<span dir="rtl">היו גם שיטות של "משפט אלוהים" ללא עינויים, ועם סיכוי
לצאת בשלום (גם לזכאי וגם לאשם...). אחת מהם היא "מבחן הדם", שהיה נפוץ
באירופה (אנגליה במאה ה-12, ויש כרוניקות מוסלמיות גם על תקופות מוקדמות
יותר, וטענה שמקור המבחן ביהדות, שאיני יודע את מקורה). כאן האמונה התפלה
משחקת לטובת החשוד...</span>**

**<span dir="rtl">נעשה "מסדר זיהוי" לרוצחים פוטנציאלים על ידי כך שהם
נוגעים במת, וכאשר הרוצח נוגע בו הוא מתחיל לדמם.</span>**

**<span dir="rtl">צריך להזכיר, שבדרך כלל מבחני האשמה והחפות נעשים
בנוכחות האל, כלומר, אצל הנוצרים, בכנסיות. יש לכך חשיבות גדולה מפני
שהנוגעים בדבר הם אנשים מאמינים.</span>**

**<span dir="rtl">מכך שאורדיאלים הם חדשים יחסית, ניתן היה לחשוב, שההמצאה
של האורדיאל, מבחן האל, היא המצאה של ספר במדבר, הקודם למנהגי הנוצרים בימי
הבינים. "למזלנו" נמצא מבחן כזה גם בחוקי חמורבי, שקדמו בהרבה לחוקי התורה.
ומכאן, כנראה, שהיה נפוץ במזרח הקדום ועקבותיו, ברובם, אבדו.</span>**

**<span dir="rtl">החוק מהקודקס של חמורבי, בתירגום מאנגלית
מהרשת:</span>**

<span dir="rtl">"אם אצבע מופנית לאשת איש בעניין איש, אבל היא לא נתפסה
שוכבת עם איש אחר, היא תקפוץ לנהר בשביל בעלה."</span>

**<span dir="rtl">ובמקום אחר מוסבר המושג, לקפוץ לנהר:</span>**

<span dir="rtl">"אם אדם מאשים אדם אחר, המואשם ילך לנהר ויקפוץ לתוכו. אם
הוא יטבע, המאשים יקבל את ביתו. אבל אם הנהר יוכיח שאינו אשם, וייצא ללא
פגע, המאשים יומת והנאשם יקבל את ביתו של המאשים".</span>

<https://www.psakdin.co.il/Document/%D7%9E%D7%99%D7%9D-%D7%9E%D7%90%D7%A8%D7%A8%D7%99%D7%9D--%D7%94%D7%90%D7%9D-%D7%9E%D7%91%D7%97%D7%9F-%D7%A4%D7%95%D7%9C%D7%99%D7%92%D7%A8%D7%A3#.XOKdmFJvaM8>

**<span dir="rtl">לא ברור מה קורה לבעל במקרה הראשון, אם האשה יוצאת מהנהר
בשלום....</span>**

**<span dir="rtl">צריך לציין שמבחן הסוטה, מתייחס בקלות לחטא, והנאשמת גם
אם הוכחה אשמתה, בטנה מתנפחת וירכה נופלת (לא ברור מה זה), אך כנראה נשארת
בחיים, כי היא "לאלה בתוך עמה" (כלומר, עושים לה שיימינג). אבל במקומות
אחרים לא די בכך. למשל בספר ויקרא פרק כ':</span>**

<span dir="rtl">(י) וְאִישׁ אֲשֶׁר יִנְאַף אֶת אֵשֶׁת אִישׁ אֲשֶׁר יִנְאַף אֶת אֵשֶׁת רֵעֵהוּ <u>מוֹת
יוּמַת הַנֹּאֵף וְהַנֹּאָפֶת</u>:</span>

**<span dir="rtl">"קפד ראשו" כמו אצל מלכת הלבבות של עליסה... אבל, לפחות,
דין שווה לאיש ולאישה.</span>**

**<span dir="rtl">האם מבחן הסוטה במים המאררים הוא חלק מדיכוי
הנשים?</span>**

**<span dir="rtl">ואולי הוא, להיפך, התייחסות, כמעט אירונית, לקנאת
הגברים?</span>**

**<span dir="rtl">כרגיל, שתי האפשרויות נקלחות בחשבון במשך השנים, בהתאם
לפרשן.</span>**

**<span dir="rtl">המשנה והתלמודים מקדישים מסכת שלמה לדיונים בקטע שצוטט
לעיל מספר במדבר.</span>**

**<span dir="rtl">המשנה מוסיפה דרישה אחת לאיש, לפני שהוא מביא את אשתו
למשפט. היא מפרשת: מקנא, כמזהיר את האישה מהתייחדות עם אדם מסוים.</span>**

**<span dir="rtl">הדרישה נקראת "קינוי".  
האשה תובא למשפט הסוטה, לאחר קינוי, אם נסתרה (כלומר התייחדה עם אותו אדם
האסור לה זמן סביר ל...). בלשון המשנה "סתירה". כלומר, קודמים למבחן סוטה
קינוי וסתירה. אבל מלבד זה, אוי לאשה...</span>**

**<span dir="rtl">מסכת סוטה פרק א.</span>**

<span dir="rtl">(א) המקנא לאשתו, רבי אליעזר אומר, מקנא לה על פי שנים,
ומשקה על פי עד אחד או על פי עצמו....</span>

<span dir="rtl">(ב) כיצד מקנא לה. <u>אמר לה בפני שנים, אל תדברי עם איש
פלוני</u>, ודברה עמו, עדין היא מתרת לביתה ומתרת לאכול בתרומה. <u>נכנסה
עמו לבית הסתר</u> ושהתה עמו כדי טמאה, אסורה לביתה ואסורה לאכול בתרומה...
**(עד שיבוצע מבחן הסוטה)**</span>

**<span dir="rtl">("אכילה בתרומה" היא זכות של הכוהן ומשפחתו, וכנראה
הכתוב מתייחס גם לאפשרות שהמשפחה היא משפחת כוהנים).</span>**

**<span dir="rtl">במשנה היחס לאשה גרוע בהרבה מאשר בקטע זה. אם בתורה היא
מגיעה לדין ונראה כי יש סיכוי שווה שהיא אשמה או זכאית, המשנה מתייחסת אליה
מראש בעוינות, כאילו כבר הוכחה אשמתה.</span>**

<span dir="rtl">(ד) היו מעלין אותה לבית דין הגדול שבירושלים, ומאימין
עליה כדרך שמאימין על עדי נפשות. ואומרים לה, בתי הרבה יין עושה, הרבה שחוק
עושה, הרבה ילדות עושה, הרבה שכנים הרעים עושים. עשי לשמו הגדול שנכתב
בקדשה, שלא ימחה על המים. ואומרים לפניה דברים שאינה כדאי לשמען, היא וכל
משפחת בית אביה:</span>

<span dir="rtl">(ה) אם אמרה טמאה אני, שוברת כתבתה ויוצאת **\[מוותרת על
כתובתה ומגורשת\]**. ואם אמרה טהורה אני, מעלין אותה לשער המזרח שעל פתח
שער נקנור, ששם משקין את הסוטות, ומטהרין את היולדות, ומטהרין את המצורעים.
וכהן אוחז בבגדיה, אם נקרעו נקרעו, אם נפרמו נפרמו, עד שהוא מגלה את לבה,
וסותר את שערה. רבי יהודה אומר, אם היה לבה נאה, לא היה מגלהו. ואם היה
שערה נאה, לא היה סותרו:</span>

<span dir="rtl">(ו) היתה מתכסה בלבנים, מכסה בשחורים. היו עליה כלי זהב
וקטליות, נזמים וטבעות, מעבירים ממנה כדי לנולה. ואחר כך מביא חבל מצרי
וקושרו למעלה מדדיה. וכל הרוצה לראות בא לראות, חוץ מעבדיה ושפחותיה, מפני
שלבה גס בהן. וכל הנשים מתרות לראותה, שנאמר (יחזקאל כג) ונוסרו כל הנשים
ולא תעשינה כזמתכנה:</span>

<span dir="rtl">(ז) במדה שאדם מודד, בה מודדין לו. היא קשטה את עצמה
לעברה, המקום נולה. היא גלתה את עצמה לעברה, המקום גלה עליה. בירך התחילה
בעברה תחלה ואחר כך הבטן, לפיכך תלקה הירך תחלה ואחר כך הבטן, ושאר כל הגוף
לא פלט:</span>

**<span dir="rtl">וכל זה בטרם "הוכחה" אשמתה.... וכאילו ברורה אשמתה, הרי
התוצאה, שגם היא שונה לחלוטין מזו שמתארת התורה:</span>**

**<span dir="rtl">ובהמשך פרק ג'</span>**

<span dir="rtl">(ד) אינה מספקת לשתות עד שפניה מוריקות ועיניה בולטות והיא
מתמלאת גידין, והם אומרים הוציאוה (הוציאוה), שלא תטמא את העזרה. אם יש לה
זכות, היתה תולה לה. יש זכות תולה שנה אחת, יש זכות תולה שתי שנים, יש זכות
תולה שלש שנים.</span>

**<span dir="rtl">כלומר, אם עשתה מעשי צדיקות בעברה, המוות יידחה בהתאם,
אפילו שלוש שנים. במילים אחרות, הואיל וברור לכותב הפסקה שהאשה אשמה, הרי
אם לא נפגעה, הוא מסביר שהיא תפגע לאחר שנה או שנתיים...</span>**

**<span dir="rtl">ובהמשך פרק ה'</span>**

<span dir="rtl">(א) כשם שהמים בודקין אותה, כך המים בודקין אותו, שנאמר
(במדבר ה) ובאו, ובאו. כשם שאסורה לבעל, כך אסורה לבועל, שנאמר (שם) נטמאה,
ונטמאה, דברי רבי עקיבא. אמר רבי יהושע, כך היה דורש זכריה בן הקצב. רבי
אומר, שני פעמים האמורים בפרשה אם נטמאה נטמאה, אחד לבעל ואחד
לבועל:</span>

**<span dir="rtl">לפי המפרשים, "אותו" מתייחס לחשוד שאיתו נאפה.</span>**

**<span dir="rtl">הרמב"ם, היד החזקה, הלכות שוטה פרק ג', קצת יותר מובן,
וקצת יותר אובייקטיבי:</span>**

<span dir="rtl">(טז) אם טהורה היא יוצאה והולכת לה והרי היא מותרת לבעלה
\[**הוא מתחיל באפשרות שאין בה אשמה כלל, שקיימת בתורה, ונשמטה בקטע זה
מהמשנה**\], ואם טמאה היא מיד פניה מוריקות ועיניה בולטות והיא מתמלאה
גידין גידין והן אומרין הוציאוה הוציאוה שלא תפרוש נדה והנדות מטמאות עזרת
נשים. והן מוציאין אותה מעזרת נשים שהיא עומדת בה, ובטנה צבה בתחלה ואחר כך
תפול ירכה ותמות:</span>

<span dir="rtl">(יז) באותה שעה שתמות היא ימות הנואף שהשקה על ידו
**\[שהושקתה בגללו\]** בכל מקום שהוא ויארע לו מאורעות שאירעו לה, לצבות
בטן ולנפול ירך. <u>וכל הדברים האלו בשלא חטא הבעל מעולם אבל אם בעל בעילה
של איסור אין המים בודקין את אשתו כמו שבארנו:</u></span>

**<span dir="rtl">כלומר, כדי שמבחן המים המאררים יפעל, <u>הבעל עצמו חייב
להיות נקי מבגידות באשתו</u>, ואז אם היא נואפת תמות מהמים המאררים, והנואף
ימות באותה שעה גם אם לא שתה אותם.</span>**

**<span dir="rtl">במילים אחרות, קיים שוויון וצדק מוחלט אם גם אכזרי, חוץ
מזה שהאשה היא שצריכה לשתות את התבשיל...</span>**

**<span dir="rtl">טקס הסוטה נערך, כנראה, בימי בית שני, אך כמעט אין
עדויות.</span>**

**<span dir="rtl">עדות אגבית נמצאת בספר מדרשי הלכה "סִפרֵי" לספר במדבר,
מדרש הלכה מהמאה השלישית, פרשת 'נשא'.</span>**

**<span dir="rtl">בויכוח בין חכמים, אם שפחה משוחררת נכללת בהלכות
סוטה,</span>**

<span dir="rtl">"אמרו לו והרי כרכמית שפחה משוחררת היתה בירושלם והשקוה
שמעיה ואבטליון"</span>

**<span dir="rtl">לצערנו, לא כתוב מה היו התוצאות, למרות שהויכוח וההערה
חוזרים בשני מדרשים נוספים.  
עובדות היסטוריות מופיעות בספרי הלכה, פעמים רבות, כהערות אגב, והן
מעניינות, כי הספרות היהודית בדרך כלל לא עוסקת בהיסטוריה.</span>**

**<span dir="rtl">אבל, רבן יוחנן בן זכאי, עוד לפני החורבן מבטל את
הטקס.</span>**

**<span dir="rtl">משנה, סוטה, פרק ט':</span>**

<span dir="rtl">משרבו המנאפים, פסקו המים המרים, ורבן יוחנן בן זכאי
הפסיקן, שנאמר (הושע ד) לא אפקוד על בנותיכם כי תזנינה ועל כלותיכם כי
תנאפנה כי הם וגו'.</span>

**<span dir="rtl">ומעניין הנימוק... וגם פסוק האסמכתא (שהרי נאמר שרבו
מנאפים ולא נואפות... אבל הנשים תמיד אשמות.)</span>**

**<span dir="rtl">מבחן המים המאררים מופיע גם בספרות החיצונית הנוצרית,
שנכתבה בימי הביניים המוקדמים (המאה השביעית או השמינית), שמנסה להשלים את
הכתוב בברית החדשה (כמו שהספרות החיצונית העברית שנכתבה בימי בית שני,
בחלקה, וגם הרבה מאגדות חז"ל, מנסים להשלים את החסר בסיפורי התנ"ך). בספר
המכונה היום</span> Gospel of Pseudo-Matthew <span dir="rtl">('הבשורה על
פי כאילו-מתי', או 'כאילו, הבשורה על פי מתי'), מופיע הקטע להלן (מתורגם
מאנגלית מאתר</span> Ordeal of the bitter
water<span dir="rtl">):</span>**

<span dir="rtl">"ושוב יוסף **\[בעלה של מרים שהרתה מרוח הקודש\]** נקרא
למזבח, וניתנו לו לשתייה המים של אלוהים. וכאשר כל מי שמשקר שתה את המים
האלה, והלך שבע פעמים סביב המזבח, אלוהים היה מראה סימן כלשהו על פניו.
כאשר, לפיכך יוסף שתה בביטחון והקיף את המזבח שבע פעמים שום סימן של חטא לא
הופיע על פניו.  
אז כל הכוהנים והפקידים והקהל הצדיקו אותו באומרם: אתה מבורך, רואים ששום
אשמה לא נמצאה כנגדך. ...</span>

<span dir="rtl">אחרי כן מרים אמרה, יציבה ובלי לרעוד: הו אלוהים, מלך הכל,
אשר יודע את כל הסודות, אם יש משהו לא נקי, או חטא אצלי, או תאוות רעות, או
חוסר צניעות, תחשוף אותי כנגד כל הקהל ותעניש אותי כדוגמה לכל.</span>

<span dir="rtl">אך אמרה, והלכה למזבח של אלוהים באומץ, ושתתה את המים,
והקיפה את המזבח שבע פעמים, ושום כתם לא נמצא בה."</span>

**<span dir="rtl">ברור שמטרת הכתוב היא להתייחס לבעייה של הריונה החשוד של
מרים. וברור גם, שהכותב כבר לא ממש מודע לחוק הסוטה, התנ"כי או התלמודי.
(טלפון שבור...).</span>**

**<span dir="rtl">על פי מאמר של מיכאל שוורץ, "פולחן המקדש בספרות המגיה
היהודית" נמצא קטע בגניזה הקהירית (המכילה חומר מהמאה העשירית והלאה),
העוסק במבחן סוטה, ולמעשה מנסה לשכנע לחזור ולבצע אותו. העיקר בפעולת המים
המאררים, לדעת הכותב, הם שמות קודש שנכתבים על הקלף ונמחים על
המים:</span>**

<span dir="rtl">**שמות אלה...** "שנגלו</span>
<span dir="rtl">לאליהו</span> <span dir="rtl">בהר</span>
<span dir="rtl">כרמל, ומהם</span> <span dir="rtl">שנגלו</span>
<span dir="rtl">לכל</span> <span dir="rtl">נביא</span>
<span dir="rtl">ונביא</span> <span dir="rtl">מפי מסמריה</span>
**<span dir="rtl">\[שם מלאך?\]</span>** <span dir="rtl">העומד</span>
<span dir="rtl">לפני הפרגוד,</span> <span dir="rtl">עד זמן</span>
<span dir="rtl">סנהדרי</span> <span dir="rtl">ישראל</span>
<span dir="rtl">שהיו</span> <span dir="rtl">יודעים</span>
<span dir="rtl">בע</span>' <span dir="rtl">שמות **\[הסנהדרין שידעו שבעים
שמות קודש\]**,</span> <span dir="rtl">ושם</span>
<span dir="rtl">בטהרה</span> <span dir="rtl">ושם</span>
<span dir="rtl">בטומאה וכל</span> <span dir="rtl">עיקר</span>
<span dir="rtl">עשיות</span> <span dir="rtl">היו</span>
<span dir="rtl">יודעין</span> <span dir="rtl">הכל.</span>

<span dir="rtl">ודע</span> <span dir="rtl">ובן **\[דע והבן\]**,</span>
<span dir="rtl">שמן</span> <span dir="rtl">אלו</span>
<span dir="rtl">השמות</span> <span dir="rtl">הסתורות שהם</span>
<span dir="rtl">שם</span> <span dir="rtl">המפורש,</span>
<span dir="rtl">היו</span> <span dir="rtl">משקין</span>
<span dir="rtl">את השוטה, <u>ומהם</u></span>
<u><span dir="rtl">השמות</span> <span dir="rtl">תצבה</span>
<span dir="rtl">בטנה ותפול</span> <span dir="rtl">יריכה.</span></u>
<span dir="rtl">ואילו</span> <span dir="rtl">הדברים</span>
<span dir="rtl">עם</span> <span dir="rtl">אלו</span>
<span dir="rtl">השמות</span> <span dir="rtl">היו כותבין</span>
<span dir="rtl">לה,</span> <span dir="rtl">והם</span>
<u><span dir="rtl">שם</span> <span dir="rtl">המפורש</span>
<span dir="rtl">שהיה מזכיר</span> <span dir="rtl">כהן</span>
<span dir="rtl">גדול</span></u> <span dir="rtl">בקדושה</span>
<span dir="rtl">ובטהרה</span>.

<span dir="rtl">ואין</span> <span dir="rtl">בה</span>
<span dir="rtl">שום</span> <span dir="rtl">מרירה,</span>
<span dir="rtl">אלא</span> <span dir="rtl">את המים</span>
<span dir="rtl">מרים</span> <span dir="rtl">לשום</span>
<u><span dir="rtl">האלות</span> <span dir="rtl">והשמות שמהם</span>
<span dir="rtl">היו</span> <span dir="rtl">מתים</span></u>.

<span dir="rtl">דע</span> <span dir="rtl">ובין,</span>
<span dir="rtl">שאם</span> <span dir="rtl">יהיה</span>
<span dir="rtl">האדם</span> <span dir="rtl">ירא שמים</span>
<span dir="rtl">בזה</span> <span dir="rtl">הזמן,</span>
<span dir="rtl">וינקה</span> <span dir="rtl">נפשו</span>
<span dir="rtl">מן החטאות</span> <span dir="rtl">ומן</span>
<span dir="rtl">הזדונות</span> <span dir="rtl">וידרוך דרך</span>
<span dir="rtl">הטהרה,</span> <span dir="rtl">וטהרה</span>
<span dir="rtl">בגופו וטהרה</span> <span dir="rtl">בבשרו,</span>
<span dir="rtl">ויטפל</span> <span dir="rtl">באלו השמות</span>
<span dir="rtl">ויתקן</span> <span dir="rtl">נפשו</span>
\]<span dir="rtl">באל</span>\[ <span dir="rtl">ו</span>
<span dir="rtl">הדרכים, הוא</span> <span dir="rtl">דומה</span>
<span dir="rtl">למלאך</span> <span dir="rtl">ולכהן</span>
<span dir="rtl">גדול</span> \]<span dir="rtl">כ</span>\[
<span dir="rtl">ל</span> <span dir="rtl">מה</span>
<span dir="rtl">שיעשה</span> <span dir="rtl">לא</span>
<span dir="rtl">יחזור</span> <span dir="rtl">פניו
ריקם</span>.<span dir="rtl">"</span>

**<span dir="rtl">לא ברור מכאן, כמובן, שמבחן סוטה התקיים בזמן הכותב, אבל
עוסקים בכך, ומעניין שהוא רואה את עיקר פעולת המים המאררים בשמות קודש
שנמחו על ידי המים מהקלף.</span>**

<span dir="rtl">עדות מעניינת נוספת, על ביצוע ממשי של מבחן סוטה, מופיעה
ב"מגילת אחימעץ".</span>

<span dir="rtl">רבי אחימעץ בן פלטיאל (1017 – 1060?, איטליה) היה רב
ופייטן, וכתב ספר יוחסין של משפחתו, בחרוזים. הספר הכולל הרבה אינפורמציה
על מצב היהודים בכל איזור הים התיכון. כתב היד התגלה ב 1869 והתפרסם בדפוס
ב 1895 והלאה. נחשב על ידי החוקרים למהימן, למרות שהוא מכיל גם
אגדות.</span>

<span dir="rtl">הקטע לקוח מ</span> HEBREWBOOKS
<span dir="rtl">ברשת:</span>

<img src="images-84/media/image1.emf"
style="width:6.23125in;height:0.9951in" /><span dir="rtl">אוירי היא עיר
באיטליה הדרומית.</span> ORIA <span dir="rtl">בלטינית.</span>

<img src="images-84/media/image2.emf"
style="width:6.23125in;height:2.76322in" />

**<span dir="rtl">היה או לא היה? צריך לשאול את תופילו... אבל התיאור
ריאלי, כי הוא מדגיש, שבמקום עפר קרקע המשכן שצריך לשים במים המאררים, הוא
שם עפר שמתחת לארון (כנראה ארון הקודש שבבית הכנסת).</span>**

**<span dir="rtl">גישה אחרת למבחן הסוטה, ניתן למצוא בסוף מאמרו של אלחנן
סמט, "סוטה" באתר 'דעת' של מכללת הרצוג, ברשת.</span>**

**<span dir="rtl">רמזנו על גישה זאת בסעיף 3, בתחילת הכתוב.</span>**

**<span dir="rtl">האם אפשר שכל מבחן הסוטה, אינו מכוון נגד האשה הסוטה,
אלא באופן אירוני, דווקא כנגד הבעל המקנא? או בלשון יותר חיובית, פשוט כדי
להביא לשלום בית?</span>**

**<span dir="rtl">שהרי לכל ברור, שמעט עפר במים, ומעט דיו שנמחה מפסוקים
כתובים על קלף, לא יהרגו אף אחת. כלומר, כדי להוכיח אשמה של אשה צריך נס.
אבל די באמונה במבחן הזה, כדי להרגיע את הבעל המקנא ולהחזיר שלום
לבית.</span>**

**<span dir="rtl">רמז לכך נמצא בתלמוד:</span>**

**<span dir="rtl">בבלי, חולין דף קמ"א</span>**

<span dir="rtl">ואמר מר גדול שלום שבין איש לאשתו שהרי אמרה תורה שמו של
הקב"ה שנכתב בקדושה ימחה על המים...</span>

**<span dir="rtl">ומשפטים דומים מופיעים עוד מספר פעמים בתלמוד בבלי, וגם
בתלמוד ירושלמי ובתוספתא המוקדמים יותר.</span>**

**<span dir="rtl">וסיפור נאה על ר' מאיר, מופיע בויקרא רבה ט' (המאוחר
יותר), ובו התייחסות אגבית למבחן הסוטה כמשכין שלום בית.</span>**

**<span dir="rtl">והרי תרגומו לעברית \[מארמית\] מתוך מאמרו הנ"ל של אלחנן
סמט:</span>**

<span dir="rtl">ר' מאיר היה יושב ודורש בלילי שבת.</span>

<span dir="rtl">הייתה שם אישה אחת יושבת ושומעת לו. נתאחרה דרשתו.</span>

<span dir="rtl">המתינה עד שגמר מה שדרש, הלכה לביתה ומצאה הנר כבה
**\[כנראה תפקיד האשה להוסיף שמן... והרי אם כבה הנר אין להדליקו
בשבת**\].</span>

<span dir="rtl">אמר לה בעלה: היכן היית?</span>

<span dir="rtl">אמרה לו: ישבתי ושמעתי דרשה.</span>

<span dir="rtl">אמר לה: כך וכך (- לשון שבועה) שאין את נכנסת לכאן</span>

<span dir="rtl">עד שתלכי ותירקי בפני הדרשן.</span>

<span dir="rtl">ישבו שבת (- שבוע) ראשונה, שבת שנייה ושלישית.</span>

<span dir="rtl">אמרו לה השכנות: כעת אתם צהובים (- שרויים בכעס),</span>

<span dir="rtl">הבה נלך עמך אל הדרשן.</span>

<span dir="rtl">כיוון שראה אותן ר' מאיר, צפה ברוח הקודש.</span>

<span dir="rtl">אמר להן: יש מכן אישה היודעת ללחוש לעין? **\[תרופה לדלקת
בעין...\]**</span>

<span dir="rtl">אמרו לה השכנות: כעת את הולכת ויורקת בפניו, ונעשית מותרת
לבעלך.</span>

<span dir="rtl">כיוון שישבה לפניו, נרתעה ממנו.</span>

<span dir="rtl">אמרה לו: רבי, אין אני יודעת ללחוש עין.</span>

<span dir="rtl">אמר לה: רוקי בפניי שבע פעמים, ואני מתרפא.</span>

<span dir="rtl">ירקה בפניו שבע פעמים.</span>

<span dir="rtl">אמר לה: לכי אמרי לבעלך: אתה אמרת פעם אחת, אני ירקתי שבע
פעמים.</span>

<span dir="rtl">אמרו לו תלמידיו: רבי, כך מבזין את התורה?!</span>

<span dir="rtl">לא היה לך לומר לאחד מאיתנו ללחוש לך?</span>

<span dir="rtl">אמר להם: <u>לא דיו למאיר להיות שווה לקונו? **\[כלומר,
לאלוהי ישראל\]**</u></span>

<span dir="rtl"><u>ששנה ר' ישמעאל: גדול שלום, ששֵּׁם הנכתב בקדושה
-</u></span>

<span dir="rtl"><u>אמר הקב"ה, יימחה על המים, בשביל להטיל שלום בין איש
לאשתו.</u></span>

**<span dir="rtl">בנימה אופטימית זו נסיים, שיהיה שלום בבית ושלום
בחוץ.</span>**
