**<span dir="rtl"><u>פרשת מצורע – פולחן הדם</u></span>**

**<span dir="rtl">ויקרא פרק י"ד</span>**

<span dir="rtl">(ב) זֹאת תִּהְיֶה תּוֹרַת הַמְּצֹרָע בְּיוֹם טָהֳרָתוֹ וְהוּבָא אֶל הַכֹּהֵן:</span>

<span dir="rtl">(ג) וְיָצָא הַכֹּהֵן אֶל מִחוּץ לַמַּחֲנֶה וְרָאָה הַכֹּהֵן וְהִנֵּה נִרְפָּא נֶגַע
הַצָּרַעַת מִן הַצָּרוּעַ:</span>

<span dir="rtl">(ד) וְצִוָּה הַכֹּהֵן וְלָקַח לַמִּטַּהֵר שְׁתֵּי צִפֳּרִים חַיּוֹת טְהֹרוֹת וְעֵץ אֶרֶז
וּשְׁנִי תוֹלַעַת וְאֵזֹב:</span>

<span dir="rtl">(ה) וְצִוָּה הַכֹּהֵן וְשָׁחַט אֶת הַצִּפּוֹר הָאֶחָת אֶל כְּלִי חֶרֶשׂ עַל מַיִם
חַיִּים:</span>

**<span dir="rtl">(ו) אֶת הַצִּפֹּר הַחַיָּה יִקַּח אֹתָהּ וְאֶת עֵץ הָאֶרֶז וְאֶת שְׁנִי הַתּוֹלַעַת
וְאֶת הָאֵזֹב וְטָבַל אוֹתָם וְאֵת הַצִּפֹּר הַחַיָּה בְּדַם הַצִּפֹּר הַשְּׁחֻטָה עַל הַמַּיִם הַחַיִּים:</span>**

**<span dir="rtl">(ז) וְהִזָּה עַל הַמִּטַּהֵר מִן הַצָּרַעַת שֶׁבַע פְּעָמִים וְטִהֲרוֹ וְשִׁלַּח אֶת
הַצִּפֹּר הַחַיָּה עַל פְּנֵי הַשָּׂדֶה:</span>**

……………

<span dir="rtl">(יב) וְלָקַח הַכֹּהֵן אֶת הַכֶּבֶשׂ הָאֶחָד וְהִקְרִיב אֹתוֹ לְאָשָׁם וְאֶת לֹג הַשָּׁמֶן
וְהֵנִיף אֹתָם תְּנוּפָה לִפְנֵי יהוה:</span>

<span dir="rtl">(יג) וְשָׁחַט אֶת הַכֶּבֶשׂ בִּמְקוֹם אֲשֶׁר יִשְׁחַט אֶת הַחַטָּאת וְאֶת הָעֹלָה בִּמְקוֹם
הַקֹּדֶשׁ כִּי כַּחַטָּאת הָאָשָׁם הוּא לַכֹּהֵן קֹדֶשׁ קָדָשִׁים הוּא:</span>

**<span dir="rtl">(יד) וְלָקַח הַכֹּהֵן מִדַּם הָאָשָׁם וְנָתַן הַכֹּהֵן עַל תְּנוּךְ אֹזֶן הַמִּטַּהֵר
הַיְמָנִית וְעַל בֹּהֶן יָדוֹ הַיְמָנִית וְעַל בֹּהֶן רַגְלוֹ הַיְמָנִית:</span>**

<span dir="rtl">..................</span>

<span dir="rtl">..................</span>

**<span dir="rtl">כאן אנחנו רואים את הדם כמשמש לטיהור המצורע.</span>**

**<span dir="rtl">אבל, באותה פרשה עצמה, אנחנו מוצאים את הדם
כמטמא:</span>**

**<span dir="rtl">ויקרא פרק ט"ו</span>**

<span dir="rtl">(יט) וְאִשָּׁה כִּי תִהְיֶה זָבָה דָּם יִהְיֶה זֹבָהּ בִּבְשָׂרָהּ שִׁבְעַת יָמִים תִּהְיֶה
בְנִדָּתָהּ וְכָל הַנֹּגֵעַ בָּהּ יִטְמָא עַד הָעָרֶב:</span>

<span dir="rtl">(כ) וְכֹל אֲשֶׁר תִּשְׁכַּב עָלָיו בְּנִדָּתָהּ יִטְמָא וְכֹל אֲשֶׁר תֵּשֵׁב עָלָיו
יִטְמָא:</span>

<span dir="rtl">(כא) וְכָל הַנֹּגֵעַ בְּמִשְׁכָּבָהּ יְכַבֵּס בְּגָדָיו וְרָחַץ בַּמַּיִם וְטָמֵא עַד
הָעָרֶב:</span>

<span dir="rtl">(כב) וְכָל הַנֹּגֵעַ בְּכָל כְּלִי אֲשֶׁר תֵּשֵׁב עָלָיו יְכַבֵּס בְּגָדָיו וְרָחַץ בַּמַּיִם
וְטָמֵא עַד הָעָרֶב:</span>

<span dir="rtl">(כג) וְאִם עַל הַמִּשְׁכָּב הוּא אוֹ עַל הַכְּלִי אֲשֶׁר הִוא ישֶׁבֶת עָלָיו בְּנָגְעוֹ
בוֹ יִטְמָא עַד הָעָרֶב:</span>

<span dir="rtl">(כד) וְאִם שָׁכֹב יִשְׁכַּב אִישׁ אֹתָהּ וּתְהִי נִדָּתָהּ עָלָיו וְטָמֵא שִׁבְעַת יָמִים
וְכָל הַמִּשְׁכָּב אֲשֶׁר יִשְׁכַּב עָלָיו יִטְמָא:</span>

<span dir="rtl">הנידה הייתה בעייה לא פשוטה, לא רק לאישה אלא לכל המשפחה
כולה. אם נתייחס ברצינות לפסוקים, ולמשתמע מהם, הרי אישה נידה מטמאת את כל
סביבתה, ובפרט, עם הכללה קלה, אין באפשרותה לבשל, למשל, או לסדר את
הבית.</span>

<span dir="rtl">"למזלנו" חרב בית המקדש, וחוקי טהרה בכלל, שחלקם הגדול היה
קשור בו, הלכו ונעלמו במשך הדורות. למעשה, בתלמוד בבלי חוקי טומאה וטהרה
כבר כמעט אין להם מקום.</span>

<span dir="rtl">אבל שלא "למזלנו", עברו חוקי הנידה מהשדה של טומאה לשדה של
איסור ומותר. ומכאן, איסור מגע בין גבר לאישה בנידתה, צועד מחומרה לחומרה
(בעיקר אצל אשכנזים).</span>

**<span dir="rtl">מבלי להיכנס לשלבי ההחמרה, הצעד המשמעותי, אפשר לומר
הדרמטי, הוא "חומרת ר' זירא".</span>**

**<span dir="rtl">אם ספר ויקרא מסתפק בשבעה ימי נידה:</span>**

<span dir="rtl">(יט) וְאִשָּׁה כִּי תִהְיֶה זָבָה דָּם יִהְיֶה זֹבָהּ בִּבְשָׂרָהּ שִׁבְעַת יָמִים תִּהְיֶה
בְנִדָּתָהּ וְכָל הַנֹּגֵעַ בָּהּ יִטְמָא עַד הָעָרֶב:</span>

**<span dir="rtl">הרי בתלמוד בבלי, ברכות, דף ל"א עמ' א' אנו
מוצאים:</span>**

<span dir="rtl">והיכי דמי הלכה פסוקה? אמר אביי כי הא דרבי זירא, דאמר רבי
זירא: בנות ישראל החמירו על עצמן שאפילו רואות טיפת דם כחרדל יושבת עליה
<u>שבעה נקיים.</u></span>

**<span dir="rtl">(בשלבים מוקדמים עוד רואים בכך מנהג לא מחייב, אך כעבור
דור או שניים המנהג הופך הלכה מחייבת).</span>**

**<span dir="rtl">שבעה נקיים – שבעה ימים לאחר תום דם נידה.</span>**

**<span dir="rtl">כלומר: אין טומאה, אך איסור המגע הוכפל למעשה ל 12 יום
ואפילו עד 14 יום.</span>**

**<span dir="rtl">(ויש כאן גירסאות שונות, מקלות ומחמירות, אשכנזיות
וספרדיות ולא נעמוד עליהן).</span>**

**<span dir="rtl">תקופת הנידה מסתיימת בטבילה במקווה, כמעט הצהרה פומבית,
וזה גורם לכך, שקשה מאוד לרמות....</span>**

**<span dir="rtl">אם בכל זאת מישהי מתכוונת לרמות (לקצר זמנים, להימנע
ממקווה...)</span>**

**<span dir="rtl">כבר המשנה (מסכת שבת פרק ב') מאיימת על הנשים:</span>**

<span dir="rtl">(ו) על שלש עברות נשים מתות בשעת לדתן, על שאינן זהירות
בנדה ובחלה ובהדלקת הנר:</span>

**<span dir="rtl">וצריך לחזור למקור בתורה, כדי לראות שאפילו מגע מיני
בזמן הנידה הוא עבירה קטנה מאוד. למעשה, אינו עבירה אפילו, אלא יוצר בעיה
זמנית של טומאה.</span>**

**<span dir="rtl">אך במדרש, מגיע דין מוות לגבר שנוגע באשתו בזמן
נידתה:</span>**

<span dir="rtl">מעשה באדם אחד שקרא הרבה ושנה הרבה ושמש ת"ח הרבה ומת בחצי
ימיו והיתה אשתו נוטלת תפליו וחוזרת בבתי כנסיות ובבתי מדרשות והיתה צועקת
ובוכה ואמרה להם רבותי כתיב בתורה כי היא חייך ואורך ימיך בעלי שקרא הרבה
ושנה הרבה ושמש ת"ח הרבה מפני מה מת בחצי ימיו. לא היה אדם שהשיב לה דבר.
פעם אחת נזדמן לה אליהו זכור לטוב אמר לה בתי מפני מה את בוכה וצועקת. אמרה
לו רבי בעלי קרא הרבה ושנה הרבה ושמש ת"ח הרבה ומת בחצי ימיו. א"ל כשאת
בנדתך כל אותן ג' ימים הראשונים מהו אצלך. אמרה לו רבי ח"ו שלא נגע בי
אפילו באצבע קטנה שלו אלא כך אמר לי אל תגעי בכלום שמא תבא לידי ספק. כל
אותן ימים האחרונים מהו אצלך. אמרה לו רבי אכלתי עמו ושתיתי עמו וישנתי עמו
בבגדי על המטה ובשרו נגע בבשרי אבל לא נתכוין לדבר אחר. א"ל ברוך המקום
שהרגו שכך כתוב בתורה ואל אשה בנדת טומאתה לא תקרב:</span>

**<span dir="rtl">(אבות דרבי נתן, פרק ב').</span>**

**<span dir="rtl">ספר הזוהר, מקצין מאוד את היחס לעבירות על חוקי הנידה,
שתמיד ניתן לפרש אותן כ"בעילת נידה" (לשון ישעיהו ליבוביץ):</span>**

**<span dir="rtl">זוהר, חלק ג' דף רכ"ו, עמ' א':</span>**

<img src="media/image1.jpeg"
style="width:3.67708in;height:2.79823in" />

**<span dir="rtl">הפחדת האישה על ידי הגורל של בניה (המושג "ממזר" בכל
הרחבותיו) היא השיטה היעילה ביותר לשעבד אותה לחוקים למיניהם.</span>**

**<span dir="rtl">האמונות הטפלות מוסיפות על כך כהנה וכהנה.</span>**

**<span dir="rtl">הלכות נידה, הן גורם עקרות, כנראה משמעותי, לאותן נשים
שהביוץ קודם ליום הליכתן למקווה. התשובות הניתנות היום על ידי רבנים
מפחידות למדי. למשל, תשובת הרב שלמה אבינר :</span>**

**"<span dir="rtl">עקרות הלכתית</span>"**

<span dir="rtl">ש</span>: <span dir="rtl">לאישה בעלת מחזור קצר, הטבילה
חלה אחרי זמן הביוץ, <u>והפתרון הוא מתן הורמונים דוחי ביוץ.</u> איך טיפלו
בזה בעבר כאשר לא היה קיים פתרון ההורמונים? למה ההלכה מקשה את חייה של
אישה כזו שלא תוכל להרות באופן טבעי</span>?

<span dir="rtl">ת</span>: <span dir="rtl">בעיה ידועה, אם כי נדירה. יש
חמישה פתרונות</span>:  
<span dir="rtl">א. <u>דחיית הביוץ</u> בעזרת הורמונים</span>.  
<span dir="rtl">ב. <u>דחיית הביוץ</u> בעזרת תרופה טבעית (גם פועלת בדרך
פלצבו, כלומר אינבו או תרופת דמה</span>(.  
<span dir="rtl">ג. <u>הפרייה מלאכותית</u> בבית חולים</span>.  
<span dir="rtl">ד. <u>הפרייה מלאכותית</u> בבית</span>.  
<span dir="rtl">ה. פתרונות הלכתיים כגון מניעת החמרה בצבעי הבדיקות או
דרכים לקצר את תקופת המתנת חמשת הימים – שאין כאן מקום
לפרטן</span>.<span dir="rtl">  
**\[שיטות הנקראות בפי החילוניים, לרמות את אלוהים\]**</span>**  
**<span dir="rtl">בעבר השתמשו בפתרונות השני, הרביעי והחמישי</span>.  
<span dir="rtl">באשר לשאלה האמונית, הלכות נדה, הן ההלכות שמן התורה והן
אלה שמתקנת חכמים, <u>הן אושרו של האדם וטהרתו</u>. לעתים יש מצבים יוצאים
מן הכלל שהן מכבידות. אגב, זה נכון לגבי כל שיטה בעולם, כגון טיפול רפואי
או תרופה. במקרים כאלה יש פתרונות הלכתיים או מעשיים נקודתיים. עיין מורה
נבוכים האומר <u>שהתורה כיוונה אל הכלל</u></span>.

**<span dir="rtl">\[כלומר, התורה בדרך כלל גורמת סבל רק לבודדים..., וזה
בסדר לדעת הרב\]</span>**

**<span dir="rtl">לא נתווכח אלא נעבור לדם אחר...</span>**

**<span dir="rtl">ראינו דם מטהר, ראינו דם מטמא או אוסר, אבל, בולטת מאוד
ההתייחסות לדם כחלק המשמעותי בגוף. "הדם הוא הנפש".</span>**

**<span dir="rtl">הפסוק מופיע בספר דברים י"ב:</span>**

<span dir="rtl">רַק חֲזַק לְבִלְתִּי אֲכֹל הַדָּם כִּי הַדָּם הוּא הַנָּפֶשׁ וְלֹא תֹאכַל הַנֶּפֶשׁ עם
הבשר.</span>

<span dir="rtl">והרעיון מופיע עוד שלוש פעמים בתורה.</span>

**<span dir="rtl">ברור מהו "דם", לא ברור מהי "נפש".</span>**

**<span dir="rtl">לכאורה, הנפש מבטאת את החיוּת, אבל כאן מדובר על אכילת
בשר כאשר בעל החיים כבר מת.</span>**

**<span dir="rtl">ספר ויקרא י"ז, מסביר קצת יותר:</span>**

<span dir="rtl">כִּי נֶפֶשׁ הַבָּשָׂר בַּדָּם הִוא וַאֲנִי נְתַתִּיו לָכֶם עַל הַמִּזְבֵּחַ <u>לְכַפֵּר עַל
נַפְשֹׁתֵיכֶם</u> כִּי הַדָּם הוּא בַּנֶּפֶשׁ יְכַפֵּר:</span>

**<span dir="rtl">אך גם כאן, אין פירוש ממש, אלא רק מתן תפקיד לדם, נפש
בעל החיים מכפרת על נפש האוכל אותם. בפרט, כאשר מקריבים קורבן בבית המקדש,
מנסכים את הדם על המזבח.</span>**

**<span dir="rtl">גם חכמים מתקשים בפירוש ממש, וכשאין פירוש טוב, רבים
הפירושים.</span>**

**<span dir="rtl">פירוש הרמב"ן (1194 – 1270 ברצלונה) על הפסוק
הקודם:</span>**

"<span dir="rtl">מן הידוע עוד, כי הנאכל ישוב בגוף האוכל והיו לבשר
אחד</span>. <span dir="rtl"><u>ואם יאכל אדם נפש כל בשר והוא יתחבר בדמו
והיו לאחדים בלב – תהיה עובי וגסות בנפש האדם,</u> ותשוב קרוב לטבע הנפש
הבהמית אשר בנאכל.</span> <span dir="rtl">כי הדם לא יצטרך עכול כשאר
הנאכלים שישתנו בעכולם,</span> <span dir="rtl">ויתלה בו נפש האדם בדם
בהמה. .... ולכך אמר: כי נפש כל בשר דמו בנפשו הוא,
כי</span> <span dir="rtl">לכל בשר באדם ובבהמה <u>נפש בדם</u>, ואין ראוי
לערב הנפש הנכרתת בנפש הקיימת</span>, <span dir="rtl">אבל תהיה לה כפרה על
המזבח לרצון לפני ה'."</span>

**<span dir="rtl">(הרמב"ן על ויקרא י"ז)</span>**

**<span dir="rtl">ופירוש הרלב"ג על ויקרא י"ז (ר' לוי בן גרשום 1288 –
1344, פרובאנס, מגדולי החכמים, הפילוסופים והמדענים).</span>**

"…<span dir="rtl">ובכלל, הנה השתנות המזון אל הדם **\[הפיכת המזון לדם\]**
הוא מבואר שהוא מפועל הנפש, **\[להלן ההוכחה\]** כי לא ימצאו הדברים
המזוניים נהפכים לדם עם הפסדם אם לא כשיזון מהם הבעל חיים **\[רק בעל החיים
יכול להפוך את המזון לדם, תמורה כזו לא נמצאת במקום אחר\]**; ולזה היה בזה
מופת **\[הוכחה רציונלית\]** על מציאות הנפש, כי אין מדרך החום **\[אנרגיה,
פעולה\]** שימשך ממנו זה, אם לא היה חום נפשי.</span>
 <span dir="rtl">"</span>

**<span dir="rtl">\[כמובן, קיימת אצלו הנחת יסוד של דואליות גוף – נפש,
ולכן הוא יכול להסיק שפעילות פיזיקלית או כימית, שרק יצור חי יכול לבצע,
נעשית על ידי הנפש\]</span>**

**<span dir="rtl">אפשרות סבירה, שאי הבנת מחזור הדם (עד תקופה מאוחרת
ביותר) יצרה מיסתורין סביבו, ואילץ פרשנות של "נפש" שהיא הכנסת גורם רוחני,
אלוהי וכד'. זו גישה מדעית בכל הדורות, שאת הלא מובן מסבירים על ידי הכנסת
מושג חדש, או תיאוריה חדשה.</span>**

**<span dir="rtl">מה, ומתי ידעו על מחזור הדם?</span>**

**<span dir="rtl">הידע המקובל היום על מערכת הדם מעמיד את הלב במרכז, ושני
מחזורי זרימה ממנו.</span>**

**<span dir="rtl">במחזור הריאתי הדם נדחף בעורק הריאה לריאות, מחליף שם
פחמן דו חמצני בחמצן, וחוזר דרך הווריד ללב.</span>**

**<span dir="rtl">במחזור הגדול, הדם נדחף על ידי הלב לעורקים המגיעים לכל
חלקי הגוף, וככל שהם מתרחקים הם צרים יותר, עד שהם נימים, וחוזר בדרך הפוכה
דרך נימים וורידים ללב.</span>**

**<span dir="rtl">קלאודיוס גלנוס, יווני המאה השנייה, נחשב לאבי הרפואה של
ימי הביניים.</span>**

**<span dir="rtl">התיאוריה שלו אומרת שהדם נוצר בכבד, מגיע למעיים, משם
ללב, רובו עובר לריאות כדי לפלוט חומרי פסולת לאוויר (נושא החמצן לא היה
ידוע, כמובן). חוזר ללב ומתאחד עם הדם שמגיע מהכבד, נדחף על ידי הלב דרך
העורקים לכל חלקי הגוף. הדם שמגיע למוח הופך ל"רוח נפשית" וזו מתפשטת
לשרירים בעיקר, דרך מערכת העצבים. (כלומר, הדם נעלם בסוף).</span>**

**<span dir="rtl">רק במאה ה – 16 הבינו, את המחזור הקטן (הריאתי) (למגלה
הראשון נחשב אבן נאפיס, רופא ערבי בקאהיר), ורק במאה השבע עשרה, ויליאם
הארווי (נפטר ב 1657, אנגליה) הציג את התיאוריה הקיימת היום של כל מחזור
הדם.</span>**

**<span dir="rtl">מדוע הייתה תיאוריה מוטעית קיימת במשך למעלה מ 1500 שנה?
הסיבה פשוטה, ומתמקדת ביכולת התצפית המדעית. ללא מיקרוסקופ, לא ניתן לראות
את נימי הדם המגיעים לכל תא, ומגשרים בין העורקים לוורידים, ואם אין מחזור
מלא, התיאוריה "חייבת" להתבסס על ייצור מתמיד של דם, והיעלמותו.</span>**

**<span dir="rtl">מה כן היה ידוע מאז ימי קדם? שהדם זורם, שהוא נמצא בכל
איבר, שאובדן דם מביא למוות.</span>**

**<span dir="rtl">ומכאן, יחד עם הנחת הדואליות של גוף נפש, נכנסה ליהדות
ההגדרה "הדם הוא הנפש".</span>**

**<span dir="rtl">איסור מוחלט של אכילת הדם קיים ביהדות ללא כל יוצא מן
הכלל, ובכל זאת מלוות אותנו עלילות דם לאורך כל הדורות.</span>**

**<span dir="rtl">יוסף בן מתתיהו מצטט עלילה דמויית עלילת דם בספרו "נגד
אפיון".</span>**

<span dir="rtl">"יווני אנכי, וכאשר עברתי דרך המדינה הזאת לשחר טרפי,
נתפשתי פתאום בידי נכרים, ויביאוני אל ההיכל הזה ויסגרוני פה, ואיש לא ראה
אותי, אולם לחמי היה מעדנים ומאכלים זרים אלה. בראשונה מאוד שמחתי על מצבי,
אכן פעם אחר פעם חשדתי באנשים ההם פן יש בלבבם דבר בליעל, ומאוד נפלאתי
עליהם. עד כי שאלתי את המשרתים אשר באו אל הבית, והם הגידו לי כי למען מלא
מצוה מתורת היהודים הביאוני פה, והאכילני המאכלים ההם, וכי אסור להם להגיד
את דבר המצוה. כי היהודים מדי שנה בשנה תופשים איש יוני, מאכילים ומפנקים
את בשרו, ואחר כן יביאוהו אל העיר וימיתוהו שם, ויקריבוהו כפי חוקיהם
ודרכיהם ברוב המון חוגג. את מעיו יקחו מקרבו ויטעמו אותם. על הקרבת היוני
ההוא נשבעו שבועה כי לעולם ישנאו את היונים תכלית שנאה. אחר זה ישליכו את
פגר היוני המומת אל אחת הבורות</span>". 

**<span dir="rtl">והוא מסכם:</span>**

"<span dir="rtl">העלילה הזאת, בלב חורש רשע יסודה, ובזדון הפיח אפיק כזבים
אלה, למען פתות נפשות אלה האנשים אשר ממאנים לחקור ולדרוש אחר מקור כל דבר,
לדעת אם אמת הוא אם לא. ע"י עלילות שקר כאלה צרות רבות מצאו אותנו" ("נגד
אפיון" ספר שני, יוחסין השלם 23, 24</span>(. 

**<span dir="rtl">( אפיון היה סופר יוני-מצרי מאלכסנדריה במאה הראשונה,
שהשמיץ את היהודים)</span>**

**<span dir="rtl">אבל עלילות דם ממש, היו בראשונה דווקא נגד
נוצרים.</span>**

**<span dir="rtl">מתוך "מוצא עלילות הדם" מאת דוד פלוסר, כתב העת מחניים,
1967:</span>**

**<span dir="rtl">גם את הנוצרים האשימו באכילת ילד</span>**

<span dir="rtl">כדי להסביר את התהוות עלילת הדם בימי הביניים, עלינו לדעת
שהאשמה במעשים קאניבאליים היתה רגילה בתקופה העתיקה גם נגד קבוצות עוינות
אחרות ובין השאר האשימו את הנוצרים באכילת ילד וכדומה, כנראה החל מראשית
המאה השניה לספירה, הסיבה לכך היתה גם בעובדה שנוצרים היו נראים בעיני
עובדי עבודה זרה כסוג מיוחד מרושע של היהודים ...</span>

<span dir="rtl">מלבד זה היו הנוצרים נראים בעיני עובדי עבודה זרה כקשר
נפשע, כחבורת סתר השונאת את המין האנושי ועל כן התאימו הנוצרים להיות
אובייקט להאשמה זו. אולם קיימת עוד סיבה אחרת, למה הואשמו הנצרות
בקאניבאליות פולחנית. ידוע שבמרכז הנצרות עומדת עד היום הזה סעודת קודש, בה
כביכול אוכלים הנוצרים את גופו של מושיעם בצורת לחם ושותים את דמו בצורת
יין. בתקופה העתיקה היו יכולים לגשת לסעודת קודש זו רק הנוצרים הנטבלים
ובוודאי שלאנשים מן החוץ היה אסור להשתתף בסעודת הקודש של הנוצרים. מכאן
נוח היה למעלילי עלילות לספר שמעשה הנוצרים בשעת סעודת הקודש לא היה מעשה
סמלי כלל וכלל, אלא מעשה גשמי איום. .....</span>

**<span dir="rtl">הנוצרים מאשימים זה את זה</span>**

<span dir="rtl">אולם לא רק עובדי עבודה זרה העלילו על הנוצרים את עלילת
הדם, אלא הנוצרים המפולגים לפלגים יריבים, קיבלו מעובדי עבודה זרה את
העלילה והאשימו בה זה את זה, קבוצה נוצרית את אחותה. במיוחד ידועה עלילה זו
מצד הנוצרים הקאתוליים נגד כת נוצרית באסיה הקטנה הנקראת כת המונטאניסטים.
באסיה הקטנה נהגו חלק מן הנוצרים, וביניהם המונטאניסטים, לחוג את חג הפסחא
שלהם באותו הזמן, בו חגגו היהודים ביניהם את חג הפסח. ....</span>

<span dir="rtl">הכנסיה ראתה בשיתוף הלוח היהודי הזה סכנה גדולה בשביל
הנצרות ועל כן קבעה את חג הפסחא כך שלא יוכל לחול בשום פנים בזמן הפסח של
היהודים ברם, המונטאניסטים לא שמעו בעניין זה לדעת הכנסיה הקאתולית והמשיכו
לחוג את הפסחא שלהם בזמן חג הפסח של היהודים.</span>

<span dir="rtl">.... המונטאניסטים נחשבו בעיני הקאתולים למינים ביחוד מפני
שהם התנגדו למוסדות הכנסיה שנראו בעיניהם כמושחתים. מתוך ריב זה, העלילו
אפוא הקאתולים על המונטאניסטים עלילת הדם; הם אמרו שהמונטאניסטים בשעת
הפסחא שלהם (שהיה זהה לחג הפסח של היהודים, כפי שראינו) נוהגים לשים לתוך
היין בשעת סעודת הקודש דם של ילד, כנראה כדי להפוך את היין כביכול באמת
לדם</span>.

**<span dir="rtl">זוהי אחת הגירסאות למוצא עלילות הדם, וריבוי הגירסאות
מראה שיש עוד הרבה מה לחקור.</span>**

**<span dir="rtl">עלילות הדם "הסטנדרטיות" נגד היהודים מתחילות במאה ה 12,
בתקופת מסעות הצלב. מאז ועד ימינו אלה, עלילות הדם מהוות חלק משמעותי
מרדיפת היהודים. היו מאות עלילות דם בהיסטוריה.  
מלבד עצם הזוועה, עלילות הדם מעידות כמה נפוצות רציחות על בסיס של "פייק
ניוז", בעיקר כאשר יש יד לשלטונות מקומיים או מרכזיים, ויש אפשרות לסחוט
בעינויים כל הודאה רצויה לשלטון.</span>**

**<span dir="rtl">1144 עלילת דם בעיר נארוויטש באנגליה. התבססה על עדות
מומר, על הקרבת ילד נוצרי בפסח, כמנהג.</span>**

**<span dir="rtl">1168, 1181, 1192, עלילות דם בערים אחרות
באנגליה.</span>**

**<span dir="rtl">1147 עלילת דם בעיר ווירצבורג בגרמניה.</span>**

**<span dir="rtl">1171, 1179, 1194, 12227, 1228, 1235 בערים אחרות
בגרמניה ובצרפת.</span>**

**<span dir="rtl">כל העלילות האלה מתחילות במוות מקרי של נוצרי, או אפילו
היעלמות, ומסתיימות בעינויים ומוות של מנהיגים יהודיים, ולפעמים של פרעות
קשות בקהילה היהודית.</span>**

**<span dir="rtl">במאות הבאות מתפשטות עלילות הדם לשוויץ, איטליה, ואחר כך
פולין, הונגריה, רומניה, רוסיה. למעשה, בכל מדינה אירופאית שהיו בה
יהודים.</span>**

**<span dir="rtl">ב 1840 הייתה עלילה מפורסמת בדמשק. עכשיו התערבו
מונטיפיורי מאנגליה, ואדולף כרמיה מצרפת. ובכל זאת הוסיפו והתקיימו עלילות
דם במאה התשע עשרה גם בתורכיה, מצריים, תימן. אך במאה הזאת כבר הסתיימו
משפטים רבים בזיכוי.</span>**

**<span dir="rtl">ב 1911 נערך בקייב "משפט בייליס", כנגד יהודי שנאשם ברצח
נער כדי להכין מדמו מצות לפסח. הוא זוכה לאחר כשלוש שנים.</span>**

**<span dir="rtl">צריך לציין, שלאורך כל הדורות, רבים מראשי המדינה ואף
ראשי כנסייה כולל אפיפיורים התנגדו לעלילות הדם ואף פירסמו את התנגדותם.
בויקיפדיה, בערך "עלילת דם" נמנים חמישה אפיפיורים, ואחד עשר מלכים שהוציאו
צווים נגד עלילות דם. אף על פי כן, ברוב המקרים לחץ הרחוב גבר.</span>**

**<span dir="rtl">למרות, שבמאה העשרים, עלילות הדם "לא משכנעות" חברות
נאורות, ניסו הנאצים להחיותן, ועד היום הסתה קיצונית בארצות ערב משתמשת
בהן.</span>**

**<span dir="rtl">חלק גדול מההסתה, ובעיקר "התשתית העובדתית" של עלילות
הדם, ניתנה על ידי יהודים מומרים.</span>**

**<span dir="rtl">בפרט, עוינותם של הפרנקיסטים הביאה אותם גם לבדותה
הזאת.</span>**

**<span dir="rtl">הפרנקיסטים היו גילגול של השבתאים, שנודו מהחברה היהודית
והתנצרו.</span>**

**<span dir="rtl">פרנקיסטים נגד היהודים בזכרונות ר' דוב בער בירקנטל
מבוליחוב (1723-1805). האשמות הפרנקיסטים על היהודים 1759.</span>**

<span dir="rtl">הוויכוח</span> <span dir="rtl">שהתמשך</span>
<span dir="rtl">מספר</span> <span dir="rtl">ימים</span>
<span dir="rtl">התחלק</span> <span dir="rtl">לשני חלקים</span>
<span dir="rtl">מרכזיים</span>. <span dir="rtl">הראשון</span>,
<span dir="rtl">האמונה</span> <span dir="rtl">במשיח</span>.
<span dir="rtl">והשני</span>, <span dir="rtl">עלילת</span>
<span dir="rtl">הדם</span> <span dir="rtl">המפורסמת</span>.
<span dir="rtl">כהוכחה</span> <span dir="rtl">לעלילת</span>
<span dir="rtl">הדם</span> <span dir="rtl">הסתייעו</span>
<span dir="rtl">הפראנקיסטים</span>
<span dir="rtl">בראשי</span>-<span dir="rtl">תיבות</span>
<span dir="rtl">הנאמרים</span> <span dir="rtl">בהגדה</span>
<span dir="rtl">של</span> <span dir="rtl">פסח</span>,
<span dir="rtl">דצ</span>"<span dir="rtl">ך</span>
<span dir="rtl">עד</span>"<span dir="rtl">ש</span>
<span dir="rtl">באח</span>"<span dir="rtl">ב</span>.
<span dir="rtl">לטענתם</span> <span dir="rtl">ראשי</span>
<span dir="rtl">התיבות הללו</span> <span dir="rtl">הינם:</span>
<u><span dir="rtl">דם</span> <span dir="rtl">צריכים</span>
<span dir="rtl">כולנו</span>. <span dir="rtl">על</span>
<span dir="rtl">דרך</span> <span dir="rtl">שעשו באותו</span>
<span dir="rtl">איש</span> <span dir="rtl">חכמים</span>
<span dir="rtl">בירושלים</span></u><span dir="rtl">. כנגד</span>
<span dir="rtl">רמז</span> <span dir="rtl">זה</span>
<span dir="rtl">טענו היהודים</span> <span dir="rtl">שראשי</span>
<span dir="rtl">התיבות</span> <span dir="rtl">הינם:</span>
<u><span dir="rtl">דברי צוררינו</span> <span dir="rtl">כזב</span>.
<span dir="rtl">עלילת דם</span> <span dir="rtl">שקר</span>.
<span dir="rtl">בני</span> <span dir="rtl">אברהם</span>
<span dir="rtl">חלילה</span> <span dir="rtl">בזאת</span></u>.
<span dir="rtl">לקראת</span> <span dir="rtl">סיום</span>
<span dir="rtl">הוויכוח</span> <span dir="rtl">נותר</span>
<span dir="rtl">רבי</span> <span dir="rtl">חיים הכהן</span>
<span dir="rtl">רפפורט
(ת</span>"<span dir="rtl">ס</span>-<span dir="rtl">תקל</span>"<span dir="rtl">א</span>(1699-1771
<span dir="rtl">רבה של</span> <span dir="rtl">לבוב</span>,
<span dir="rtl">כמייצג</span> <span dir="rtl">יחיד</span>
<span dir="rtl">מטעם</span> <span dir="rtl">היהודים</span>.
<span dir="rtl">רבי חיים</span> <span dir="rtl">הגיע</span>
<span dir="rtl">לוויכוחים</span> <span dir="rtl">עטוף</span>
<span dir="rtl">בתכריכים</span> <span dir="rtl">מתחת לבגדיו.</span>
<span dir="rtl">בכתיבת</span> <span dir="rtl">טענות</span>
<span dir="rtl">התשובה</span> <span dir="rtl">שלו</span>
<span dir="rtl">בשפה הפולנית</span>, <span dir="rtl">הסתייע</span>
<span dir="rtl">הרב</span> <span dir="rtl">רפפורט</span>
<span dir="rtl">בסוחר</span> <span dir="rtl">רבי</span>
<span dir="rtl">דב בער</span> <span dir="rtl">מבוליחוב</span>,
<span dir="rtl">ששלט</span> <span dir="rtl">היטב</span>
<span dir="rtl">בשפה</span> <span dir="rtl">הפולנית ובכתבי</span>
<span dir="rtl">הדת</span> <span dir="rtl">הנוצרית</span>.
<span dir="rtl"></span>

<span dir="rtl">הארכיבישוף</span> <span dir="rtl">הכריע</span>
<span dir="rtl">שטענת</span> <span dir="rtl">השימוש</span>
<span dir="rtl">בדם הנוצרים</span> <span dir="rtl">לא</span>
<span dir="rtl">הוכחה</span>, <span dir="rtl">ומשכך</span>
<span dir="rtl">יש להעביר</span> <span dir="rtl">את הדיון</span>
<span dir="rtl">לבית</span> <span dir="rtl">הדין</span>
<span dir="rtl">של</span> <span dir="rtl">הכנסייה</span>.
<span dir="rtl"></span>

**<span dir="rtl">מאיסור מוחלט על אכילת דם, כי "הדם הוא הנפש", הגענו
לאלפי הרוגים ומעונים על שימוש בדם נוצרים, בעיקר ילדים, לאפיית מצות
לפסח.</span>**

**<span dir="rtl">כוחה העצום של האמונה הטפלה (בעיקר בשירות השנאה), וחלק
ניכר בכוח הזה, לעצם מושג "הדם".</span>**

**<span dir="rtl">גם אם הדם אינו הנפש, בכוחו להדליק את הנפש... ולהרוג
נפשות.</span>**

**<span dir="rtl">שהרי לא הזכרנו עדיין את "טוהר הדם", ו"ברית הדמים",
ו"דם יהודי לא יהיה הפקר", ועוד ועוד.</span>**
