<span dir="rtl"><u>פרשת וירא – עימות עם האל</u></span>

<span dir="ltr"></span>

<span dir="rtl"><u>ספר בראשית פרק יח</u></span>

<span dir="ltr"></span><span dir="rtl">(יז) וַיהֹוָה אָמָר הַמֲכַסֶּה אֲנִי מֵאַבְרָהָם
אֲשֶׁר אֲנִי עֹשֶׂה:</span>

<span dir="ltr"></span><span dir="rtl">(יח) וְאַבְרָהָם הָיוֹ יִהְיֶה לְגוֹי גָּדוֹל
וְעָצוּם וְנִבְרְכוּ בוֹ כֹּל גּוֹיֵי הָאָרֶץ:</span>

<span dir="ltr"></span><span dir="rtl">(יט) כִּי יְדַעְתִּיו לְמַעַן אֲשֶׁר יְצַוֶּה אֶת
בָּנָיו וְאֶת בֵּיתוֹ אַחֲרָיו וְשָׁמְרוּ דֶּרֶךְ יְהֹוָה לַעֲשׂוֹת צְדָקָה וּמִשְׁפָּט לְמַעַן הָבִיא יְהֹוָה עַל
אַבְרָהָם אֵת אֲשֶׁר דִּבֶּר עָלָיו:</span>

<span dir="ltr"></span><span dir="rtl">(כ) וַיֹּאמֶר יְהֹוָה זַעֲקַת סְדֹם וַעֲמֹרָה כִּי
רָבָּה וְחַטָּאתָם כִּי כָבְדָה מְאֹד:</span>

<span dir="ltr"></span><span dir="rtl">(כא) אֵרֲדָה נָּא וְאֶרְאֶה הַכְּצַעֲקָתָהּ הַבָּאָה
אֵלַי עָשׂוּ כָּלָה וְאִם לֹא אֵדָעָה:</span>

<span dir="ltr"></span><span dir="rtl">(כב) וַיִּפְנוּ מִשָּׁם הָאֲנָשִׁים וַיֵּלְכוּ סְדֹמָה
וְאַבְרָהָם עוֹדֶנּוּ עֹמֵד לִפְנֵי יְהֹוָה:</span>

<span dir="ltr"></span><span dir="rtl">(כג) וַיִּגַּשׁ אַבְרָהָם וַיֹּאמַר הַאַף תִּסְפֶּה
צַדִּיק עִם רָשָׁע:</span>

<span dir="ltr"></span><span dir="rtl">(כד) אוּלַי יֵשׁ חֲמִשִּׁים צַדִּיקִם בְּתוֹךְ
הָעִיר הַאַף תִּסְפֶּה וְלֹא תִשָּׂא לַמָּקוֹם לְמַעַן חֲמִשִּׁים הַצַּדִּיקִם אֲשֶׁר בְּקִרְבָּהּ:</span>

<span dir="ltr"></span><span dir="rtl">(כה) חָלִלָה לְּךָ מֵעֲשׂת כַּדָּבָר הַזֶּה לְהָמִית
צַדִּיק עִם רָשָׁע וְהָיָה כַצַּדִּיק כָּרָשָׁע חָלִלָה לָּךְ הֲשֹׁפֵט כָּל הָאָרֶץ לֹא יַעֲשֶׂה מִשְׁפָּט:</span>

<span dir="ltr"></span><span dir="rtl">(כו) וַיֹּאמֶר יְהֹוָה אִם אֶמְצָא בִסְדֹם
חֲמִשִּׁים צַדִּיקִם בְּתוֹךְ הָעִיר וְנָשָׂאתִי לְכָל הַמָּקוֹם בַּעֲבוּרָם:</span>

<span dir="ltr"></span><span dir="rtl">(כז) וַיַּעַן אַבְרָהָם וַיֹּאמַר הִנֵּה נָא
הוֹאַלְתִּי לְדַבֵּר אֶל אֲדֹנָי וְאָנֹכִי עָפָר וָאֵפֶר:</span>

<span dir="ltr"></span><span dir="rtl">(כח) אוּלַי יַחְסְרוּן חֲמִשִּׁים הַצַּדִּיקִם
חֲמִשָּׁה הֲתַשְׁחִית בַּחֲמִשָּׁה אֶת כָּל הָעִיר וַיֹּאמֶר לֹא אַשְׁחִית אִם אֶמְצָא שָׁם אַרְבָּעִים
וַחֲמִשָּׁה:</span>

<span dir="ltr"></span><span dir="rtl">(כט) וַיֹּסֶף עוֹד לְדַבֵּר אֵלָיו וַיֹּאמַר
אוּלַי יִמָּצְאוּן שָׁם אַרְבָּעִים וַיֹּאמֶר לֹא אֶעֱשֶׂה בַּעֲבוּר הָאַרְבָּעִים:</span>

<span dir="ltr"></span><span dir="rtl">(ל) וַיֹּאמֶר אַל נָא יִחַר לַאדֹנָי וַאֲדַבֵּרָה
אוּלַי יִמָּצְאוּן שָׁם שְׁלשִׁים וַיֹּאמֶר לֹא אֶעֱשֶׂה אִם אֶמְצָא שָׁם שְׁלשִׁים:</span>

<span dir="ltr"></span><span dir="rtl">(לא) וַיֹּאמֶר הִנֵּה נָא הוֹאַלְתִּי לְדַבֵּר אֶל
אֲדֹנָי אוּלַי יִמָּצְאוּן שָׁם עֶשְׂרִים וַיֹּאמֶר לֹא אַשְׁחִית בַּעֲבוּר הָעֶשְׂרִים:</span>

<span dir="ltr"></span><span dir="rtl">(לב) וַיֹּאמֶר אַל נָא יִחַר לַאדֹנָי וַאֲדַבְּרָה
אַךְ הַפַּעַם אוּלַי יִמָּצְאוּן שָׁם עֲשָׂרָה וַיֹּאמֶר לֹא אַשְׁחִית בַּעֲבוּר הָעֲשָׂרָה:</span>

<span dir="ltr"></span><span dir="rtl">(לג) וַיֵּלֶךְ יְהֹוָה כַּאֲשֶׁר כִּלָּה לְדַבֵּר אֶל
אַבְרָהָם וְאַבְרָהָם שָׁב לִמְקֹמוֹ:</span>

<span dir="ltr"></span>

<span dir="rtl">בפרשת "וירא" אנו קוראים שני סיפורים שונים לחלוטין מבחינת
האישיות של אברהם.</span>

<span dir="rtl">הסיפור שקראנו זה עתה, וסיפור העקידה שכולנו מכירים
אותו.</span>

<span dir="rtl">הפילוסוף הדני סרן קירקגור מבחין בין שלושה ממדים
באדם:</span>

- <span dir="rtl">הממד האסתטי, שבו הוא כולל את תשוקותינו, סיפוק צרכינו
  האישיים.</span>

- <span dir="rtl">הממד האתי, שבו הוא כולל את תפיסותינו המוסריות, בעיקר
  בתחום החברתי.</span>

- <span dir="rtl">הממד הדתי, שבו אנחנו מצייתים לאותה רוח הנמצאת
  מעלינו.</span>

<span dir="ltr"></span>

<span dir="rtl">סיפור עקידת יצחק הוא הדוגמה של קירקגור להתגברות הממד
הדתי על הממד האתי, ובו הוא רואה את גדולתו של אברהם. הוא כותב על כך ספר
שלם בשם "חיל ורעדה" (בתרגום לעברית).</span>

<span dir="rtl">התגברות הממד הדתי על הממד האתי היא תופעה נפוצה. ניתן
לשמוע רב האומר: “אני יודע שזה לא הוגן למנוע מהזוג להתחתן, אך מה אעשה וכך
ציווה עלי האל.”</span>

<span dir="rtl">תופעה זו אינה מחייבת אמונה באלוהים דווקא, אלא אמונה חזקה
בכל אידיאולוגיה.</span>

<span dir="rtl">השאלה הקשה היא ההתמודדות של האתי עם הדתי, וגדולי
הפילוסופים והסופרים עסקו בכך.</span>

<span dir="rtl">וגם משוררים. כך כותב נתן אלתרמן בשירי מכות מצרים:</span>

<span dir="ltr"></span>

<span dir="rtl">צדיק בדינו השלח</span>

<span dir="rtl">אך תמיד בעברו שותת</span>

<span dir="rtl">הוא משאיר כמו טעם מלח</span>

<span dir="rtl">את דמעת החפים מחטא.</span>

<span dir="ltr"></span>

<span dir="rtl">השלח הוא הדתי, האידיאולוגי. המלח הוא האתי,
המוסרי.</span>

<span dir="ltr"></span>

<span dir="rtl">בקטע שקראנו, אברהם מייצג את הממד האתי, ומתמודד עם אלוהים
עצמו. כלומר, שהוא אינו מקבל על עצמו את הממד הדתי, שלפיו אלוהים צודק מעצם
מהותו, כמו בעקידה.</span>

<span dir="rtl">השאלה המוסרית מוכרת לנו, כי היא קיימת תמיד:</span>

<span dir="rtl">כמה חפים מפשע צריך להקריב כדי לטפל ברוע.</span>

<span dir="rtl">אברהם ואלוהים מתפשרים על פחות מעשרה... ומעניין שהחינוך,
כביכול, שמקבל אלוהים מאברהם, גורם לו למנוע כל פגיעה בצדיקים...</span>

<span dir="ltr"></span>

<span dir="rtl"><u>ספר בראשית פרק יט</u></span>

<span dir="ltr"></span><span dir="rtl">(כט) וַיְהִי בְּשַׁחֵת אֱלֹהִים אֶת עָרֵי הַכִּכָּר
וַיִּזְכֹּר אֱלֹהִים אֶת אַבְרָהָם</span><span dir="ltr"></span> <span dir="rtl">וַיְשַׁלַּח
אֶת לוֹט מִתּוֹךְ הַהֲפֵכָה בַּהֲפֹךְ אֶת הֶעָרִים אֲשֶׁר יָשַׁב בָּהֵן לוֹט:</span>

<span dir="ltr"></span>

<span dir="rtl">איך לא חשב על זה קודם...</span>

<span dir="ltr"></span>

<span dir="rtl">עימותים עם האל, בשם המוסר, קיימים בספרות כל
הדורות.</span>

<span dir="rtl">חלקם לקחתי מספרו של מנחם פיש "ברית עימות", הוצאת בר אילן
ומכון הרטמן, 2019.</span>

<span dir="ltr"></span>

<span dir="rtl">בתנ"ך עצמו, נזכיר את ירמיהו, את יונה, ואת איוב.</span>

<span dir="ltr"></span>

<span dir="rtl"><u>ספר ירמיה פרק יב</u></span>

<span dir="ltr"></span><span dir="rtl">(א) צַדִּיק אַתָּה יְהֹוָה כִּי אָרִיב אֵלֶיךָ אַךְ
מִשְׁפָּטִים אֲדַבֵּר אוֹתָךְ</span><span dir="ltr"></span> <span dir="rtl">מַדּוּעַ דֶּרֶךְ
רְשָׁעִים צָלֵחָה שָׁלוּ כָּל בֹּגְדֵי בָגֶד:</span>

<span dir="ltr"></span><span dir="rtl">(ב) נְטַעְתָּם גַּם שֹׁרָשׁוּ יֵלְכוּ גַּם עָשׂוּ פֶרִי
קָרוֹב אַתָּה בְּפִיהֶם וְרָחוֹק מִכִּלְיוֹתֵיהֶם:</span>

<span dir="ltr"></span>

<span dir="rtl">הביטוי "משפטים אדבר אותך" הוא ביטוי חזק של עימות, וסיבת
העימות היא התביעה לצדק. הממד האתי.</span>

<span dir="rtl">שלא כמו בויכוח עם אברהם התשובה של האל, היא בממד הדתי,
ולכן זה שיח של חרשים.</span>

<span dir="ltr"></span>

<span dir="ltr">(</span><span dir="rtl">ה) כִּי אֶת רַגְלִים רַצְתָּה וַיַּלְאוּךָ וְאֵיךְ
תְּתַחֲרֶה אֶת הַסּוּסִים וּבְאֶרֶץ שָׁלוֹם אַתָּה בוֹטֵחַ וְאֵיךְ תַּעֲשֶׂה בִּגְאוֹן הַיַּרְדֵּן:</span>

<span dir="ltr"></span>

<span dir="rtl">ובמילים פשוטות, אל תשאל שאלות, כי יהיה עוד יותר
גרוע...</span>

<span dir="ltr"></span>

<span dir="rtl">סיפור יונה הוא מעניין, בגלל שתפיסת המוסר של יונה שונה
מזו של אלוהים, ולטעמנו, אלוהים יותר מוסרי מיונה... ועל כך העימות.</span>

<span dir="ltr"></span>

<span dir="rtl"><u>ספר יונה פרק א</u></span>

<span dir="ltr"></span><span dir="rtl">(א) וַיְהִי דְּבַר יְהֹוָה אֶל יוֹנָה בֶן אֲמִתַּי
לֵאמֹר:</span>

<span dir="ltr"></span><span dir="rtl">(ב) קוּם לֵךְ אֶל נִינְוֵה הָעִיר הַגְּדוֹלָה
וּקְרָא עָלֶיהָ כִּי עָלְתָה רָעָתָם לְפָנָי:</span>

<span dir="ltr"></span><span dir="rtl">(ג) וַיָּקָם יוֹנָה לִבְרֹחַ תַּרְשִׁישָׁה מִלִּפְנֵי
יְהֹוָה וַיֵּרֶד יָפוֹ וַיִּמְצָא אֳנִיָּה בָּאָה תַרְשִׁישׁ וַיִּתֵּן שְׂכָרָהּ וַיֵּרֶד בָּהּ לָבוֹא עִמָּהֶם תַּרְשִׁישָׁה
מִלִּפְנֵי יְהֹוָה:</span>

<span dir="ltr"></span>

<span dir="rtl">לא נספר כאן את הסיפור במלואו, הוא ידוע, אך יונה מסרב
להיות נביא, מפני שלפי תפיסתו הרשע צריך להענש בלי אפשרות לחזור בתשובה,
בעוד שאלוהים שולח אותו לנינוה כדי שהרשעים יחזרו בתשובה ולא ייענשו. יונה
יותר קנאי מאלוהים עצמו.</span>

<span dir="rtl">במקרה זה, מנקודת המבט המוסרית שלנו, הממד הדתי הוא יותר
מוסרי מהממד המוסרי...</span>

<span dir="rtl">נראה אחר כך, פרשנות אחרת להתנהגות יונה.</span>

<span dir="ltr"></span>

<span dir="rtl">אבל, אולי העימות הגדול ביותר בתנ"ך, של הממד המוסרי מול
הממד הדתי, הוא העימות של איוב.</span>

<span dir="rtl">ונקדיש לו פרק שלם... כי ההעזה של איוב (כלומר, של הסופר)
היא מרשימה, וגם היכולת של חז"ל להכיל את הספר (אמנם לאחר שיפוצים
מסוימים...).</span>

<span dir="ltr"></span>

<span dir="rtl"><u>ספר איוב פרק ט</u></span>

<span dir="ltr"></span><span dir="rtl">(א) וַיַּעַן אִיּוֹב וַיֹּאמַר:</span>

<span dir="ltr"></span><span dir="rtl">(ב) אָמְנָם יָדַעְתִּי כִי כֵן וּמַה יִּצְדַּק
אֱנוֹשׁ עִם אֵל:</span>

<span dir="ltr"></span><span dir="rtl">(ג) אִם יַחְפֹּץ לָרִיב עִמּוֹ לֹא יַעֲנֶנּוּ אַחַת
מִנִּי אָלֶף:</span>

<span dir="ltr"></span><span dir="rtl">(ד) חֲכַם לֵבָב וְאַמִּיץ כֹּחַ מִי הִקְשָׁה אֵלָיו
וַיִּשְׁלָם:</span>

<span dir="ltr"></span><span dir="rtl">(ה) הַמַּעְתִּיק הָרִים וְלֹא יָדָעוּ אֲשֶׁר הֲפָכָם
בְּאַפּוֹ:</span>

<span dir="ltr"></span><span dir="rtl">(ו) הַמַּרְגִּיז אֶרֶץ מִמְּקוֹמָהּ וְעַמּוּדֶיהָ
יִתְפַּלָּצוּן:</span>

<span dir="ltr"></span><span dir="rtl">(ז) הָאֹמֵר לַחֶרֶס וְלֹא יִזְרָח וּבְעַד
כּוֹכָבִים יַחְתֹּם:</span>

<span dir="ltr"></span><span dir="rtl">(ח) נֹטֶה שָׁמַיִם לְבַדּוֹ וְדוֹרֵךְ עַל בָּמֳתֵי
יָם:</span>

<span dir="ltr"></span><span dir="rtl">(ט) עֹשֶׂה עָשׁ כְּסִיל וְכִימָה וְחַדְרֵי
תֵמָן:</span>

<span dir="ltr"></span><span dir="rtl">(י) עֹשֶׂה גְדֹלוֹת עַד אֵין חֵקֶר וְנִפְלָאוֹת
עַד אֵין מִסְפָּר:</span>

<span dir="ltr"></span><span dir="rtl">(יא) הֵן יַעֲבֹר עָלַי וְלֹא אֶרְאֶה וְיַחֲלֹף
וְלֹא אָבִין לוֹ:</span>

<span dir="ltr"></span><span dir="rtl">(יב) הֵן יַחְתֹּף מִי יְשִׁיבֶנּוּ מִי יֹאמַר
אֵלָיו מַה תַּעֲשֶׂה:</span>

<span dir="ltr"></span><span dir="rtl">(יג) אֱלוֹהַּ לֹא יָשִׁיב אַפּוֹ תַּחְתָּיו שָׁחֲחוּ
עֹזְרֵי רָהַב:</span>

<span dir="ltr"></span><span dir="rtl">(יד) אַף כִּי אָנֹכִי אֶעֱנֶנּוּ אֶבְחֲרָה דְבָרַי
עִמּוֹ:</span>

<span dir="ltr"></span><span dir="rtl">(טו) אֲשֶׁר אִם צָדַקְתִּי לֹא
אֶעֱנֶה</span><span dir="ltr"></span> <span dir="rtl">לִמְשֹׁפְטִי אֶתְחַנָּן:</span>

<span dir="ltr"></span><span dir="rtl">(טז) אִם קָרָאתִי וַיַּעֲנֵנִי לֹא אַאֲמִין כִּי
יַאֲזִין קוֹלִי</span><span dir="ltr">:</span>

<span dir="ltr"></span><span dir="rtl">(יז) אֲשֶׁר בִּשְׂעָרָה יְשׁוּפֵנִי וְהִרְבָּה פְצָעַי
חִנָּם</span><span dir="ltr">:</span>

<span dir="ltr"></span><span dir="rtl">(יח) לֹא יִתְּנֵנִי הָשֵׁב רוּחִי כִּי יַשְׂבִּעַנִי
מַמְּרֹרִים:</span>

<span dir="ltr"></span><span dir="rtl">(יט) אִם לְכֹחַ אַמִּיץ הִנֵּה וְאִם לְמִשְׁפָּט מִי
יוֹעִידֵנִי:</span>

<span dir="ltr"></span><span dir="rtl">(כ) אִם אֶצְדָּק פִּי יַרְשִׁיעֵנִי תָּם אָנִי
וַיַּעְקְשֵׁנִי:</span>

<span dir="ltr"></span><span dir="rtl">(כא) תָּם אָנִי לֹא אֵדַע נַפְשִׁי אֶמְאַס
חַיָּי:</span>

<span dir="ltr"></span><span dir="rtl">(כב) אַחַת הִיא עַל כֵּן אָמַרְתִּי תָּם וְרָשָׁע
הוּא מְכַלֶּה:</span> <span dir="ltr">\[</span><span dir="rtl">שלא כבסיפור
סדום</span><span dir="ltr">\]</span>

<span dir="ltr"></span><span dir="rtl">(כג) אִם שׁוֹט יָמִית פִּתְאֹם לְמַסַּת נְקִיִּם
יִלְעָג</span><span dir="ltr">:</span>

<span dir="ltr"></span><span dir="rtl">(כד) אֶרֶץ נִתְּנָה בְיַד רָשָׁע פְּנֵי שֹׁפְטֶיהָ
יְכַסֶּה</span><span dir="ltr"></span> <span dir="rtl">אִם לֹא אֵפוֹא מִי
הוּא:</span>

<span dir="ltr"></span><span dir="rtl">(כה) וְיָמַי קַלּוּ מִנִּי רָץ בָּרְחוּ לֹא רָאוּ
טוֹבָה:</span>

<span dir="ltr"></span><span dir="rtl">(כו) חָלְפוּ עִם אֳנִיּוֹת אֵבֶה כְּנֶשֶׁר יָטוּשׂ
עֲלֵי אֹכֶל:</span>

<span dir="ltr"></span><span dir="rtl">(כז) אִם אָמְרִי אֶשְׁכְּחָה שִׂיחִי אֶעֶזְבָה פָנַי
וְאַבְלִיגָה:</span>

<span dir="ltr"></span><span dir="rtl">(כח) יָגֹרְתִּי כָל עַצְּבֹתָי יָדַעְתִּי כִּי לֹא
תְנַקֵּנִי:</span>

<span dir="ltr"></span><span dir="rtl">(כט) אָנֹכִי אֶרְשָׁע לָמָּה זֶּה הֶבֶל
אִיגָע:</span>

<span dir="ltr"></span><span dir="rtl">(ל) אִם הִתְרָחַצְתִּי בְמֵי שָׁלֶג וַהֲזִכּוֹתִי
בְּבֹר כַּפָּי:</span>

<span dir="ltr"></span><span dir="rtl">(לא) אָז בַּשַּׁחַת תִּטְבְּלֵנִי וְתִעֲבוּנִי
שַׂלְמוֹתָי:</span>

<span dir="ltr"></span><span dir="rtl">(לב) כִּי לֹא אִישׁ כָּמוֹנִי אֶעֱנֶנּוּ נָבוֹא
יַחְדָּו בַּמִּשְׁפָּט</span><span dir="ltr">:</span>

<span dir="ltr"></span><span dir="rtl">(לג) לֹא יֵשׁ בֵּינֵינוּ מוֹכִיחַ יָשֵׁת יָדוֹ
עַל שְׁנֵינוּ:</span>

<span dir="ltr"></span><span dir="rtl">(לד) יָסֵר מֵעָלַי שִׁבְטוֹ וְאֵמָתוֹ אַל
תְּבַעֲתַנִּי:</span>

<span dir="ltr"></span><span dir="rtl">(לה) אַדַבְּרָה וְלֹא אִירָאֶנּוּ כִּי לֹא כֵן
אָנֹכִי עִמָּדִי:</span>

<span dir="ltr"></span>

<span dir="rtl">איוב דורש משפט צדק עם האל, ויודע שאין לו סיכוי, בגלל
יחסי הכוחות...</span>

<span dir="rtl">הפרק הוא שירה מרירה על גורל האדם הסובל על לא עוול בכפו,
ומטיל את האחריות על אלוהים.</span>

<span dir="ltr"></span>

<span dir="rtl">גם חז"ל לא פוסלים עימות עם אלוהים, ומבטאים זאת דרך
פרשנותם לתנ"ך.</span>

<span dir="rtl">כאשר הם משוים את איוב לאברהם, הם מתייחסים לצייתנותו של
אברהם בפרשת העקידה. הם מעדיפים את איוב, למרות שהם נזהרים מלהזכיר את
דבריו הקשים נגד אלוהים.</span>

<span dir="ltr"></span>

<span dir="rtl"><u>תלמוד בבלי מסכת בבא בתרא דף טז/א</u></span>

<span dir="rtl">ויאמר ה' אל השטן, אי מזה תבא? ויען השטן את ה' ויאמר משוט
בארץ \[וגו'\]. אמר לפניו: רבש"ע, שטתי בכל העולם ולא מצאתי כעבדך אברהם,
שאמרת לו קום התהלך בארץ לארכה ולרחבה כי לך אתננה, ובשעה שבקש לקבור שרה
לא מצא מקום לקוברה, ולא הרהר אחר מדותיך \[צייתן
מוחלט</span><span dir="ltr"></span><span dir="rtl">\] ויאמר ה' אל השטן
השמת לבך אל עבדי איוב כי אין כמוהו בארץ וגו' ועודנו מחזיק בתומתו ותסיתני
בו לבלעו חנם.</span>

<span dir="ltr"></span>

<span dir="rtl"><u>תלמוד בבלי מסכת בבא בתרא דף טו/ב</u></span>

<span dir="rtl">א"ר יוחנן גדול הנאמר באיוב יותר ממה שנאמר באברהם דאילו
באברהם כתיב כי עתה ידעתי כי ירא אלהים אתה ובאיוב כתיב איש תם וישר ירא
אלהים.</span>

<span dir="ltr"></span>

<span dir="rtl">בפרשנויות אלה, לא מדובר במפורש על העימות, אך ודאי שחז"ל
מכירים את הפרק שקראנו קודם. (צריך לציין, שפרקי המבוא והסיום של איוב
שונים ברוחם מעיקר הספר ולא כאן המקום להאריך).</span>

<span dir="ltr"></span>

<span dir="rtl">קיימת גם פרשנות אוהדת ליונה, שלמענה מגייסים פלפול
מתוחכם, להראות את כוונתו של יונה, כפטריוט יהודי:</span>

<span dir="ltr"></span>

<span dir="rtl"><u>מכילתא, פרשת בא, הקדמה \[מכילתא הוא מדרש הלכה קדום,
לספר שמות\]</u></span>

<span dir="rtl">תדע שאין השכינה נגלית בחוצה לארץ, שנ' (יונה א') ויקם
יונה לברוח תרשישה וגו'. וכי מלפני ה' הוא בורח? והלא כבר נאמר (תהלים
קל"ט) אנא אלך מרוחך וגו', אם אסק שמים שם אתה וגו', אשא כנפי שחר גם שם
ידך תנחני וגו' (זכריה ד').</span>

<span dir="rtl">עיני ה' המה משוטטו' בכל הארץ (משלי ט"ו), בכל מקום עיני
ה' צופות רעים וטובים, אם יחתרו בשאול, אם יחבאו בראש הכרמל, אם ילכו בשבי
(איוב ל"ד) אין חשך ואין צלמות. אלא אמר יונה אלך בחוצה לארץ מקום שאין
השכינה שורה ונגלית שהגוים קרובים לתשובה הן שלא לחייב את ישראל.</span>

<span dir="ltr"></span><span dir="rtl">\[הפרשן מנסה להוכיח שיונה דאג
לישראל, כי אם הגויים יחזרו בתשובה, אלוהים יתבע מישראל יותר, ויעניש את
ישראל יותר על עוונותיהם\]</span>

<span dir="rtl">ולהלן דעותיו על תפקיד הנביא, שלשם כך הבאנו את
הקטע.</span>

<span dir="ltr"></span>

<span dir="ltr"></span><span dir="rtl">(שם)</span>

<span dir="rtl">ויקם יונה לברוח תרשישה וגו' וכי מלפני ה' הוא בורח. והלא
כבר נאמר:</span>

<span dir="rtl">נמצאת אתה אומר שלשה נביאים הם, אחד תבע כבוד האב
\[אלוהים</span><span dir="ltr"></span><span dir="rtl">\] וכבוד הבן
\[ישראל</span><span dir="ltr"></span><span dir="rtl">\] ואחד תבע כבוד
האב ולא כבוד הבן, ואחד תבע כבוד הבן ולא כבוד האב.</span>

<span dir="rtl">ירמי' תבע כבוד האב וכבוד הבן שנאמר (איכה ג') נחנו פשענו
ומרינו. לכך נכפלה נבואתו שנאמר (ירמיה ל"ו) ועוד יוסיף עליהם
דברים.</span><span dir="ltr"></span> <span dir="rtl">\[הוא הנביא
האידיאלי\]</span><span dir="ltr"></span>

<span dir="rtl">אליהו תבע כבוד האב ולא כבוד הבן שנא' (מ"א י"ט) קנא קנאתי
ליי' צבאות וגו'. ומה נאמר שם? ויאמר לך שוב לדרכך מדברה דמשק וגו' ואת
יהוא בן נמשי תמשח למלך על ישראל ואת אלישע בן שפט תמשח לנביא תחתיך. שאין
תלמוד לומר לנביא תחתיך אלא שאי איפשי בנבואתך. \[הוא הנביא הכושל, ולכן
מפוטר מתפקידו</span><span dir="ltr">\]</span>

<span dir="rtl">יונה תבע כבוד הבן ולא כבוד האב שנאמר (יונה ג') ויהי דבר
ה' אל יונה שנית לאמר שנית נדבר עמו לא שלישית. \[הוא יותר טוב מאליהו,
ונתנה לו הזדמנות שנייה\]</span>

<span dir="ltr"></span><span dir="rtl">\[ירמיהו הנביא האידיאלי, אליהו
פוטר, בגלל קטרוג על ישראל, ואילו יונה, שהתנגד לה' למען עם ישראל, רק נדרש
למלא תפקידו פעם שנייה.</span>

<span dir="rtl">עדיף נביא שמתעמת עם ה' בדאגתו לישראל, מאשר הנביא שמייצג
את ה' נגד ישראל. עדיף משניהם מי שמתעמת עם שני הצדדים...\]</span>

<span dir="ltr"></span>

<span dir="rtl">יש גם מדרשים, שבהם האדם מלמד את אלוהים מוסר.</span>

<span dir="ltr"></span>

<span dir="rtl"><u>מדרש תנחומא ויצא - פרק ח</u></span>

<span dir="rtl">וכן אתה מוצא בלאה. אחר שילדה ששה בנים והיתה רואה בנבואה
שי"ב שבטים עתידין לעמוד מיעקב, וכבר ילדה ששה ונתעברה מן השביעי, ומן שתי
שפחות שנים שנים, הרי עשרה. עמדה לאה והיתה מתרעמת לפני הקב"ה ואמרה: רבש"ע
י"ב שבטים עתידין לעמוד מיעקב. הרי כבר בידי ששה ומעוברת משביעי, וביד
השפחות שנים שנים הרי עשרה, אם זה זכר לא תהא רחל אחותי כאחת מן
השפחות?</span>

<span dir="rtl">מיד שמע הקב"ה תפלתה ונהפך העובר שבמעיה לנקבה. שנאמר ואחר
ילדה בת ותקרא שמה דינה. ואחרת אין כתיב כאן אלא ואחר. ולמה קראה לאה דינה,
לפי שעמדה לאה הצדקת בדין לפני הקב"ה.</span>

<span dir="ltr"></span>

<span dir="rtl">וכמובן, האגדה הידועה כ"תנורו של עכנאי".</span>

<span dir="ltr"></span>

<span dir="rtl"><u>תלמוד בבלי מסכת בבא מציעא דף נט/ב</u></span>

<span dir="rtl">חזר ואמר להם אם הלכה כמותי מן השמים יוכיחו. יצאתה בת קול
ואמרה מה לכם אצל רבי אליעזר שהלכה כמותו בכל
מקום</span><span dir="ltr"></span><span dir="rtl">. עמד רבי יהושע על
רגליו ואמר לא בשמים היא. מאי לא בשמים היא? אמר רבי ירמיה שכבר נתנה תורה
מהר סיני, אין אנו משגיחין בבת קול. שכבר כתבת בהר סיני בתורה, אחרי רבים
להטות.</span>

<span dir="rtl">אשכחיה רבי נתן לאליהו אמר ליה מאי עביד קודשא בריך הוא
בההיא שעתא אמר ליה קא חייך ואמר נצחוני בני נצחוני בני.</span>

<span dir="ltr"></span><span dir="rtl">"בת קול" היא קולו של האל. חכמים
מסתמכים על התורה ומסרבים להאזין לקולו של האל עצמו. אין משגיחין בבת קול.
בסופו של דבר האל מצדיק אותם.</span>

<span dir="ltr"></span>

<span dir="rtl"><u>מדרש רבה במדבר - פרשה יט פסקה לג</u></span>

<span dir="rtl">כשאמר לו
\[למשה</span><span dir="ltr"></span><span dir="rtl">\] הקב"ה, "פוקד עון
אבות על בנים", אמר משה: רבש"ע, כמה רשעים הולידו צדיקים יהיו נוטלין
מעונות אביהם? תרח עובד צלמים ואברהם בנו צדיק, וכן חזקיה צדיק ואחז אביו
רשע, וכן יאשיה צדיק ואמון אביו רשע. וכן נאה שיהו הצדיקים לוקין בעון
אביהם? אמר לו הקב"ה: למדתני. חייך שאני מבטל דברי ומקיים דבריך. שנאמר
(דברים כד) "לא יומתו אבות על בנים ובנים לא יומתו על אבות", וחייך שאני
כותבן לשמך שנאמר (מ"ב יד) ככתוב בספר תורת משה אשר צוה ה'.</span>

<span dir="ltr"></span>

<span dir="rtl">הביטוי הנפוץ יותר, של נצחון האדם בעימות עם האל הוא
"אלוהים גוזר והצדיק מבטל", כלומר אלוהים מחליט על גזרה קשה על עם ישראל,
וצדיק הדור מצליח לבטלה.</span>

<span dir="ltr"></span>

<span dir="rtl"><u>תלמוד בבלי מסכת מועד קטן דף טז/ב</u></span>

<span dir="rtl">אמר רבי שמואל בר נחמני אמר רבי יונתן, מאי דכתיב נאם דוד
בן ישי ונאם הגבר הוקם על.</span>

<span dir="ltr"></span> <span dir="rtl">... אמר רבי אבהו, הכי קאמר, "אמר
אלהי ישראל לי דְּבר צור ישראל". אני מושל באדם. מי מושל בי? צדיק. שאני גוזר
גזרה ומבטלה</span><span dir="ltr">.</span>

<span dir="ltr"></span>

<span dir="rtl">מוטיב זה קיים לאורך כל הדורות, ובולט במאות האחרונות
בחסידות.</span>

<span dir="rtl">וכך כותב ר' לוי יצחק מברדיטשב (נפטר 1809) בספרו "קדושת
לוי" בהתייחס לקטע הקודם.</span>

<span dir="ltr"></span>

<span dir="rtl"><u>קדושת לוי – פרשת יתרו</u></span>

<span dir="ltr"></span><span dir="rtl">"אתם תהיו לי ממלכת כוהנים וגוי
קדוש"</span>

<span dir="rtl">יבואר על פי מאמר רבותינו ז"ל, מו"ק דף טז: מי מושל בי?
צדיק, עיין שם. ונמצא יש לישראל "עמך כולם צדיקים" מדת מלכות כביכול ,
להפוך הגזירה אשר נגזר למעלה לרעה חס ושלום, להפוך להמשיך חסד
לישראל.</span>

<span dir="rtl">וזהו "ואתם תהיו לי ממלכת", כלומר שאתם יש לכם כביכול
המלכות, "לי" פירוש עלי, להפוך ולבטל הנגזר למעלה. אבל על מה יש לכם המלכות
עלי כביכול? ומפרש הפסוק "כהנים", מדת חסד, בזה אתם ממלכת כנ"ל, אבל חס
ושלום לבטל החסד הנגזר למעלה על ישראל, בזה אין אתם ממלכת , רק להמשיך חסד
בזה יש לכם המלכות.</span>

<span dir="ltr"></span>

<span dir="rtl">אתם שולטים עלי אך רק לטובת עם ישראל, לבטל גזירות רעות,
לא לבטל חסדים.</span>

<span dir="ltr"></span>

<span dir="rtl">ומהרעיון ש"אלוהים גוזר והצדיק מבטל" מתקדמים אפילו ל
"הצדיק גוזר, והקב"ה מקיים".</span>

<span dir="rtl">לא רק ביטול גזירות רעות של הקב"ה, אלא גם יוזמה של הצדיק
שאלוהים מציית לה.</span>

<span dir="rtl">כמובן, שהרעיון קיים כבר אצל חז"ל, כמו סיפור חוני המעגל
ודומיו.</span>

<span dir="ltr"></span>

<span dir="rtl"><u>מתוך "אחינו – תורה ויהדות לבני הנוער"
ברשת:</u></span>

<span dir="rtl">איך זה יכול להיות? מדוע יש כח לצדיק לפעול את מה שהאדם
עצמו לעתים לא יכול לפעול?  
הגאון הרב אליהו שלזינגר, רבה של שכונת גילה בירושלים, משיב לנו כי בהחלט
יש דבר כזה. "יש מושג כזה שנקרא 'צדיק גוזר והקב"ה מקיים'. הפירוש של המושג
הזה הוא שלפעמים יש גזירות שנגזרו משמים, שבזכות תפילתו וברכתו של הצדיק –
הקב"ה משנה אותן. יש הרבה פעמים דברים כאלה, וכבר שהגמרא אומרת, ש'אדם שיש
לו חולה בתוך ביתו – יילך אצל חכם (כלומר לרב, לצדיק) ויבקש את ברכתו'.
כלומר אנחנו רואים מכאן שתפילת צדיק או גזירת צדיק היא פועלת בשמים יותר
מאשר תפילה או גזירה של אדם פשוט. ביהדות אנחנו יודעים שתמיד היה מושג
של </span><span dir="ltr"></span><span dir="rtl">'צדיק גוזר – והקב"ה
מקיים'</span><span dir="ltr">".</span>

<span dir="ltr"></span>

<span dir="rtl">למעשה הגאון הנ"ל מאחד את שתי הגישות, כדי להדגיש את משקלה
של ברכה מהרב, שיש בה מעין גזירה על הקב"ה. בדרך כלל לביטול גזירה רעה
שלו.</span>

<span dir="ltr"></span>

<span dir="ltr"></span>

<span dir="rtl">סיפורים מעניינים על תביעת אלוהים לדין תורה, קיימים
בחסידות.</span>

<span dir="ltr"></span><span dir="rtl">("דין תורה" הוא מושג חשוב בקהילות
ישראל, שהוא שפיטה בפני הרב הגדול או בפני בית דין של
רבנים-דיינים).</span>

<span dir="rtl">לר' לוי יצחק מברדיצ'ב מיוחסת תפילה ("הקדיש" של ר' לוי
יצחק) שתרגומה כדלקמן:</span>

<span dir="ltr"></span>

<span dir="rtl">צפרא טב לך, רבונו-של עולם! אני, לוי-יצחק בן שרה
מברדיטשב, באתי אליך בדין-תורה מעִם ישראל.</span>

<span dir="rtl">מה לך ולעם ישראל? מדוע הטלת את עצמך על עם ישראל?</span>

<span dir="rtl">בכל דבר שהוא, אז – אמור אל בני ישראל, בכל עניין שהוא ,
מיד – צו את בני ישראל,.....</span>

<span dir="rtl">כמה אומות יש בעולם! פרסים, בבלים, אדומים...</span>

<span dir="rtl">הרוסים מה הם אומרים? – הקיסר שלהם הוא קיסר!</span>

<span dir="rtl">הגרמנים, מה הם אומרים – המלכות שלהם היא מלכות!</span>

<span dir="ltr">....</span>

<span dir="rtl">ואני, לוי-יצחק בן שרה מברדיטשב, אומר: יתגדל ויתקדש שמיה
רבא!</span>

<span dir="rtl">ואני, לוי-יצחק מברדיטשב, אומר: לא אזוז פה
ממקומי!</span><span dir="ltr"></span> <span dir="rtl">לא אניח את מקומי
וקץ יהיה, וסוף לגלות יהיה! יתגדל ויתקדש שמיה רבא!</span>

<span dir="ltr"></span>

<span dir="rtl">אבל זה קטע ספרותי מאוחר, מזכיר קצת את חוני המעגל, ולא
באמת קשור ללוי יצחק מברדיטשב. הוא גם תובע את אלוהים למשפט, אך המשפט לא
מתקיים...</span>

<span dir="rtl">קיים מקור אחד, שייתכן מאוד שהוא אמיתי.</span>

<span dir="ltr"></span>

<span dir="rtl">הקטע מופיע בהקדמה לספר "נזיר השם" שהוא ספר הלכתי, שנכתב
על ידי ר' שמעלקא מניקלשבורג (נפטר, 1778, והיה רבו של ר' לוי יצחק
מברדיטשב).</span>

<span dir="rtl">הספר יצא 90 שנה אחרי מותו, וההקדמה נכתבה על ידי
נכדו.</span>

<span dir="rtl"><u>הנכד מצטט שני פסקי דין תורה נגד
אלוהים</u></span><span dir="ltr"></span><span dir="rtl">. והנה
השני:</span>

<span dir="ltr"></span>

<span dir="rtl">בא לפנינו ב"ד התורני, מוה"ר יעקב בן עטיל אודות הילד
שמואל יוסף חיים, הנולד מאשה בינה, מחמת חולשתו ומחמת עין הרע, ובוודאי מפי
עליון לא תצא הרעות רק שמקטריגים עליו.</span>

<span dir="rtl">על כן יצא הפס"ד מאתנו בצירוף רבנו הקדוש מוה"ר שמואל
שמעלקא איש הורויץ כפדהתוה"ק \[כפסק דין תורתנו הקדושה\], לפי הפסוק בתורה
'פוקד עון אבות על בנים', היא על דרך ועל אופן זה שהוא יחי', כדי שיוכל
לתקן כל עוונות של אביו, כי ברא בן מזכה אבא. ע"כ יצא מאתנו ב"ד, בצירוף
רבינו הקדוש הנ"ל, שיהיו בטלים ומבוטלים כל הדינים \[דינים כאן במשמעות
גזירות</span><span dir="ltr"></span><span dir="rtl">\] מהילד הזה שמואל
יוסף חיים הנולד מאשה בינה הנ"ל, ובפרט שלא מצינו בכל הש"ס שראוי להיות
קיטרוג על הילד כמוהו, ע"כ יצא פסק ב"ד מאתנו הח"מ, בצירוף רבינו הקדוש
ה"י, שיהיו בטלים ומבוטלים כל הדינים מהילד הזה שמואל יוסף חיים הנולד מאשה
בינה הנ"ל עד ארבעים יום – בגזירות הב"ד ח"מ ובצירוף רבינו הקדוש
הנ"ל.</span>

<span dir="rtl">נאום יצחק במהו"ר חיים כ"ץ זצ"ל</span>

<span dir="rtl">נאום שלמה זלמן בהמנוח יעקב כ"ץ זצ"ל</span>

<span dir="rtl">ונאום מרדכי במה' חיים זצ"ל</span>

<span dir="ltr"></span>

<span dir="rtl">החומר נלקח מהספר "רבי לוי יצחק מברדיטשב" בעריכת צבי מרק
ורועי הורן, ידיעות אחרונות – ספרי חמד, 2017.</span>

<span dir="rtl">הספר הוא אסופת מאמרים, והמאמר הרלוונטי הוא "דין תורה עם
האל" מאת צבי מרק.</span>

<span dir="ltr"></span>

<span dir="rtl">מחבר המאמר מביא סיפורים רבים בנושא זה, שרובם נכתבו במאה
העשרים, אך הם פיקציה, אבל מניח שיש סבירות גבוהה שפסקי הדין המצויינים כאן
הם אמיתיים.</span>

<span dir="ltr"></span><span dir="rtl">(אחת הסיבות היא שאיננו יודעים את
הסוף, בעוד שברוב הסיפורים החסידיים, "משפטים" כאלה מסתיימים בסוף טוב,
כלומר, אלוהים מציית לבית הדין).</span>

<span dir="ltr"></span>

<span dir="rtl">ולסיום, גם היום יש התובעים את אלוהים לדין.</span>

<span dir="ltr"></span>

<span dir="rtl"><u>תביעות נגד אלוהים (מהרשת)</u></span>

<span dir="ltr"></span>

<span dir="rtl">ב[מדינת](https://he.wikipedia.org/wiki/%D7%9E%D7%93%D7%99%D7%A0%D7%95%D7%AA_%D7%90%D7%A8%D7%A6%D7%95%D7%AA_%D7%94%D7%91%D7%A8%D7%99%D7%AA)</span><span dir="ltr"> </span>[<span dir="rtl">נברסקה</span>](https://he.wikipedia.org/wiki/%D7%A0%D7%91%D7%A8%D7%A1%D7%A7%D7%94)<span dir="ltr"></span><span dir="rtl"> שב[ארצות](https://he.wikipedia.org/wiki/%D7%90%D7%A8%D7%A6%D7%95%D7%AA_%D7%94%D7%91%D7%A8%D7%99%D7%AA)</span>
[<span dir="rtl">הברית</span>](https://he.wikipedia.org/wiki/%D7%90%D7%A8%D7%A6%D7%95%D7%AA_%D7%94%D7%91%D7%A8%D7%99%D7%AA)<span dir="ltr"></span><span dir="rtl"> סנאטור
המדינה ארני צ'יימברס הגיש תביעה נגד אלוהים על מנת
להשיג [צו](https://he.wikipedia.org/wiki/%D7%A6%D7%95_%D7%9E%D7%A0%D7%99%D7%A2%D7%94)</span>
[<span dir="rtl">מניעה</span>](https://he.wikipedia.org/wiki/%D7%A6%D7%95_%D7%9E%D7%A0%D7%99%D7%A2%D7%94)<span dir="ltr"></span><span dir="rtl">,
כדי להדגיש את בעיית נגישות בתי המשפט לציבור. התביעה נדחתה משום שלא ניתן
היה ליידע את אלוהים כדרוש מאחר שלא הייתה לו כתובת. צ'יימברס טען שמאחר
שבית המשפט הכיר
ב[קיומו](https://he.wikipedia.org/wiki/%D7%A7%D7%99%D7%95%D7%9E%D7%95_%D7%A9%D7%9C_%D7%90%D7%9C%D7%95%D7%94%D7%99%D7%9D)</span>
[<span dir="rtl">של</span>
<span dir="rtl">אלוהים</span>](https://he.wikipedia.org/wiki/%D7%A7%D7%99%D7%95%D7%9E%D7%95_%D7%A9%D7%9C_%D7%90%D7%9C%D7%95%D7%94%D7%99%D7%9D)<span dir="ltr"></span><span dir="rtl"> כנתבע,
עליו גם להכיר במאפייניו, ומאחר שאלוהים רואה הכל ויודע הכל, הוא כבר מודע
לקיומה של התביעה. צ'יימברס הגיש תביעה זו כתגובה לתביעה אחרת שנראתה
בעיניו בלתי ראויה.</span>

<span dir="ltr"></span>

<span dir="rtl">אסיר [רומני](https://he.wikipedia.org/wiki/%D7%A8%D7%95%D7%9E%D7%A0%D7%99%D7%94)</span><span dir="ltr"></span><span dir="rtl">,
שזוהה כפאבל מ., נדון לעשרים שנות מאסר לאחר שהורשע
ב[רצח](https://he.wikipedia.org/wiki/%D7%A8%D7%A6%D7%97)</span><span dir="ltr"></span><span dir="rtl"> והגיש
תביעה
נגד [הכנסייה](https://he.wikipedia.org/wiki/%D7%94%D7%9B%D7%A0%D7%A1%D7%99%D7%99%D7%94_%D7%94%D7%90%D7%95%D7%A8%D7%AA%D7%95%D7%93%D7%95%D7%A7%D7%A1%D7%99%D7%AA_%D7%94%D7%A8%D7%95%D7%9E%D7%A0%D7%99%D7%AA)</span>
[<span dir="rtl">האורתודוקסית</span>
<span dir="rtl">הרומנית</span>](https://he.wikipedia.org/wiki/%D7%94%D7%9B%D7%A0%D7%A1%D7%99%D7%99%D7%94_%D7%94%D7%90%D7%95%D7%A8%D7%AA%D7%95%D7%93%D7%95%D7%A7%D7%A1%D7%99%D7%AA_%D7%94%D7%A8%D7%95%D7%9E%D7%A0%D7%99%D7%AA)<span dir="ltr"></span><span dir="rtl">,
שאליה [הוטבל](https://he.wikipedia.org/wiki/%D7%98%D7%91%D7%99%D7%9C%D7%94_(%D7%A0%D7%A6%D7%A8%D7%95%D7%AA))</span><span dir="ltr"></span><span dir="rtl"> בילדותו,
על כך ש"לא הצליחה להגן עליו מהשטן". התביעה נדחתה משום שהנאשם לא היה אדם
פרטי או ארגון רשום, ובשל כך לא היה נתון לחוקים של בית המשפט
האזרחי.</span>

<span dir="ltr"></span>

<span dir="rtl">הסופר [ניצול](https://he.wikipedia.org/wiki/%D7%A0%D7%99%D7%A6%D7%95%D7%9C_%D7%94%D7%A9%D7%95%D7%90%D7%94)</span>
[<span dir="rtl">השואה</span>](https://he.wikipedia.org/wiki/%D7%A0%D7%99%D7%A6%D7%95%D7%9C_%D7%94%D7%A9%D7%95%D7%90%D7%94)<span dir="ltr"> </span>[<span dir="rtl">אלי</span>
<span dir="rtl">ויזל</span>](https://he.wikipedia.org/wiki/%D7%90%D7%9C%D7%99_%D7%95%D7%99%D7%96%D7%9C)<span dir="ltr"></span><span dir="rtl"> סיפר,
שהיה עד למשפט לאלוהים שנערך על ידי שלושה אסירים יהודיים בטענה שנטש את
העם היהודי
בזמן [השואה](https://he.wikipedia.org/wiki/%D7%94%D7%A9%D7%95%D7%90%D7%94)</span><span dir="ltr"></span><span dir="rtl">.
בהתבסס על חוויה זו כתב ויזל את המחזה והרומן "המשפט של אלוהים", המתרחש
בכפר [אוקראיני](https://he.wikipedia.org/wiki/%D7%90%D7%95%D7%A7%D7%A8%D7%90%D7%99%D7%A0%D7%94)</span><span dir="ltr"></span><span dir="rtl"> בימי [גזרות](https://he.wikipedia.org/wiki/%D7%92%D7%96%D7%A8%D7%95%D7%AA_%D7%AA%22%D7%97%E2%80%93%D7%AA%22%D7%98)</span>
[<span dir="rtl">ת"ח–ת"ט</span>](https://he.wikipedia.org/wiki/%D7%92%D7%96%D7%A8%D7%95%D7%AA_%D7%AA%22%D7%97%E2%80%93%D7%AA%22%D7%98)<span dir="ltr"></span><span dir="rtl">.
בסיפור שלושה זמרים נודדים מגיעים לכפר על מנת להופיע, ובמקום זאת עורכים
משפט ראווה לאלוהים על כך
שאיפשר [פוגרום](https://he.wikipedia.org/wiki/%D7%A4%D7%95%D7%92%D7%A8%D7%95%D7%9D)</span><span dir="ltr"></span><span dir="rtl"> שבוצע
בהם זה עתה. בסופו של דבר אלוהים נמצא זכאי, לאחר שאדם זר מציג את נאום
ההגנה היחיד והמשכנע. לבסוף מתגלה שהאדם שהגן על אלוהים היה למעשה
ה[שטן](https://he.wikipedia.org/wiki/%D7%A9%D7%98%D7%9F)</span><span dir="ltr"></span><span dir="rtl">.
על בסיס הרומן הופק הסרט
"[אלוהים](https://he.wikipedia.org/wiki/%D7%90%D7%9C%D7%95%D7%94%D7%99%D7%9D_%D7%A2%D7%9C_%D7%93%D7%95%D7%9B%D7%9F_%D7%94%D7%A0%D7%90%D7%A9%D7%9E%D7%99%D7%9D)</span>
[<span dir="rtl">על</span> <span dir="rtl">דוכן</span>
<span dir="rtl">הנאשמים</span>](https://he.wikipedia.org/wiki/%D7%90%D7%9C%D7%95%D7%94%D7%99%D7%9D_%D7%A2%D7%9C_%D7%93%D7%95%D7%9B%D7%9F_%D7%94%D7%A0%D7%90%D7%A9%D7%9E%D7%99%D7%9D)<span dir="ltr">".</span>

<span dir="ltr"></span>

<span dir="rtl">כך או כך יש להעריך את אברהם על הצלחתו בעימות עם אלוהים
בנושא סדום, ולתמוה על צייתנותו בשילוח ישמעאל, ובעקידת בנו יצחק.</span>

<span dir="rtl">אך אנחנו, כמובן, מתייחסים לפרשה כאוסף של סיפורים שונים,
וממילא מופיע בהם כל פעם אברהם אחר, בעל אופי אחר וערכים אחרים. בחרנו את
אברהם הקרוב ללבנו, זה שהצליח לתקן את דרכיו של אלוהים.</span>

<span dir="ltr"></span>

<span dir="ltr"></span>
