**<span dir="rtl"><u>פרשת כי-תשא מעשה העגל</u></span>**

**<span dir="rtl"><u>הכל עניין של פרשנות</u></span>**

**<span dir="rtl">נושאים הנוגעים לפרשה:</span>**

**<span dir="rtl">1. כוחה של פרשנות.</span>**

**<span dir="rtl">2. מהו החטא?</span>**

**<span dir="rtl">3. האם אפשר להאמין במשהו משותף בלי עגל.</span>**

**<span dir="rtl">4. מי האשם?</span>**

**<span dir="rtl">5. מחטא העגל לעגל הזהב.</span>**

**<span dir="rtl">חטא העגל נחשב במקורותינו כחטאם הגדול ביותר של בני
ישראל, ונרשם לגנותם, כמו שעקידת יצחק נרשמת תמיד לזכותם.</span>**

**<span dir="rtl">לא נתייחס כאן לרעיונות היסטוריוסופים, כמו למשל, שכל
הסיפור הוא יצירה שנוצרה בממלכת יהודה, כדי לגנות את פולחן העגלים בממלכת
ישראל (דן ובית אל).</span>**

**<span dir="rtl">החטא ועונשו על פי שמות ל"ב.</span>**

**<span dir="rtl"><u>האופורטוניזם של אהרון.</u></span>**

<span dir="rtl">(א) וַיַּרְא הָעָם כִּי בשֵׁשׁ משֶׁה לָרֶדֶת מִן הָהָר וַיִּקָּהֵל הָעָם עַל אַהֲרֹן
וַיֹּאמְרוּ אֵלָיו קוּם עֲשֵׂה לָנוּ אֱלֹהִים אֲשֶׁר יֵלְכוּ לְפָנֵינוּ כִּי זֶה משֶׁה הָאִישׁ אֲשֶׁר הֶעֱלָנוּ
מֵאֶרֶץ מִצְרַיִם לֹא יָדַעְנוּ מֶה הָיָה לוֹ:</span>

<span dir="rtl">(ב) וַיֹּאמֶר אֲלֵהֶם אַהֲרֹן פָּרֲקוּ נִזְמֵי הַזָּהָב אֲשֶׁר בְּאָזְנֵי נְשֵׁיכֶם בְּנֵיכֶם
וּבְנֹתֵיכֶם וְהָבִיאוּ אֵלָי:</span>

<span dir="rtl">(ג) וַיִּתְפָּרֲקוּ כָּל הָעָם אֶת נִזְמֵי הַזָּהָב אֲשֶׁר בְּאָזְנֵיהֶם וַיָּבִיאוּ אֶל
אַהֲרֹן:</span>

<span dir="rtl">(ד) וַיִּקַּח מִיָּדָם וַיָּצַר אֹתוֹ בַּחֶרֶט וַיַּעֲשֵׂהוּ עֵגֶל מַסֵּכָה וַיֹּאמְרוּ אֵלֶּה
אֱלֹהֶיךָ יִשְׂרָאֵל אֲשֶׁר הֶעֱלוּךָ מֵאֶרֶץ מִצְרָיִם:</span>

<span dir="rtl">(ה) וַיַּרְא אַהֲרֹן וַיִּבֶן מִזְבֵּחַ לְפָנָיו וַיִּקְרָא אַהֲרֹן וַיֹּאמַר חַג לַיהוה
מָחָר:</span>

<span dir="rtl">(שמות ל"ב)</span>

**<span dir="rtl"><u>התגובה הראשונית של משה</u></span>**

<span dir="rtl">(יט) וַיְהִי כַּאֲשֶׁר קָרַב אֶל הַמַּחֲנֶה וַיַּרְא אֶת הָעֵגֶל וּמְחֹלֹת וַיִּחַר אַף
משֶׁה וַיַּשְׁלֵךְ מִיָּדָו אֶת הַלֻּחֹת וַיְשַׁבֵּר אֹתָם תַּחַת הָהָר:</span>

<span dir="rtl">(כ) וַיִּקַּח אֶת הָעֵגֶל אֲשֶׁר עָשׂוּ וַיִּשְׂרֹף בָּאֵשׁ וַיִּטְחַן עַד אֲשֶׁר דָּק וַיִּזֶר
עַל פְּנֵי הַמַּיִם וַיַּשְׁק אֶת בְּנֵי יִשְׂרָאֵל:</span>

**<span dir="rtl"><u>ההמשך, ברצחנות אקראית כעונש</u></span>**

<span dir="rtl">(כו) וַיַּעֲמֹד משֶׁה בְּשַׁעַר הַמַּחֲנֶה וַיֹּאמֶר מִי לַיהוה אֵלָי וַיֵּאָסְפוּ אֵלָיו
כָּל בְּנֵי לֵוִי:</span>

<span dir="rtl">(כז) וַיֹּאמֶר לָהֶם כֹּה אָמַר יהוה אֱלֹהֵי יִשְׂרָאֵל שִׂימוּ אִישׁ חַרְבּוֹ עַל
יְרֵכוֹ עִבְרוּ וָשׁוּבוּ מִשַּׁעַר לָשַׁעַר בַּמַּחֲנֶה וְהִרְגוּ אִישׁ אֶת אָחִיו וְאִישׁ אֶת רֵעֵהוּ וְאִישׁ אֶת
קְרֹבוֹ:</span>

<span dir="rtl">(כח) וַיַּעֲשׂוּ בְנֵי לֵוִי כִּדְבַר משֶׁה וַיִּפֹּל מִן הָעָם בַּיּוֹם הַהוּא כִּשְׁלשֶׁת
אַלְפֵי אִישׁ:</span>

**<span dir="rtl"><u>הדגש של משה: "אלוהי זהב".</u></span>**

<span dir="rtl">(לא) וַיָּשָׁב משֶׁה אֶל יהוה וַיֹּאמַר אָנָּא חָטָא הָעָם הַזֶּה חֲטָאָה גְדֹלָה
וַיַּעֲשׂוּ לָהֶם אֱלֹהֵי זָהָב:</span>

**<span dir="rtl">אבל, במקורות הקדומים החטא הוא לא בזהב, אלא בעגל, כלומר
עבירה על הדיבר השלישי: "לא תעשה לך פסל וכל מסכה...". נגד עבודת
אלילים?</span>**

**<span dir="rtl">מהם אלילים?</span>**

<span dir="rtl">תהילים קט"ו.</span>

<span dir="rtl">(ד) עַצַבֵּיהֶם כֶּסֶף וְזָהָב מַעֲשֵׂה יְדֵי אָדָם:</span>

<span dir="rtl">(ה) פֶּה לָהֶם וְלֹא יְדַבֵּרוּ עֵינַיִם לָהֶם וְלֹא יִרְאוּ:</span>

<span dir="rtl">(ו) אָזְנַיִם לָהֶם וְלֹא יִשְׁמָעוּ אַף לָהֶם וְלֹא יְרִיחוּן:</span>

<span dir="rtl">(ז) יְדֵיהֶם וְלֹא יְמִישׁוּן רַגְלֵיהֶם וְלֹא יְהַלֵּכוּ לֹא יֶהְגּוּ
בִּגְרוֹנָם:</span>

<span dir="rtl">(ח) <u>כְּמוֹהֶם יִהְיוּ עֹשֵׂיהֶם כֹּל אֲשֶׁר בֹּטֵחַ בָּהֶם</u>:</span>

**<span dir="rtl">האם עובדי האלילים חשבו את הפסלים לאלים? כמובן
שלא.</span>**

**<span dir="rtl">תיאור הפסלים הוא דימוי רטורי לאלו, "הטפשים",
<u>המאמינים באלילים</u>.</span>**

**<span dir="rtl">לפני סופר תהילים, ירמיהו משתמש באותו דימוי לתאר את
סכלות עם ישראל:</span>**

**<span dir="rtl">(ירמיהו ה')</span>**

<span dir="rtl">(כא) שִׁמְעוּ נָא זֹאת עַם סָכָל וְאֵין לֵב עֵינַיִם לָהֶם וְלֹא יִרְאוּ אָזְנַיִם
לָהֶם וְלֹא יִשְׁמָעוּ:</span>

<span dir="rtl">(כב) הַאוֹתִי לֹא תִירָאוּ נְאֻם יהוה אִם מִפָּנַי לֹא תָחִילוּ....</span>

**<span dir="rtl">עבודת האלילים, איננה אמונה שפסל האבן, העץ, או המתכת,
יש בו כוח "אלוהי" של ממש.</span>**

**<span dir="rtl">הפסל הוא רק סמל, לאל שמקומו רחוק מאוד (בדרך כלל בשמים.
אצל היוונים היה על האולימפוס, או בשאול, או במקומות אחרים...).</span>**

**<span dir="rtl">כלומר, עבודת אלילים, היא עבודה לאל שיודעים איך הוא
נראה.</span>**

**<span dir="rtl">האם ביהדות אין סמלים קדושים, המסמלים את האל או את
מצוותיו?</span>**

**<span dir="rtl">בוודאי שיש, אך אינם מספרים לנו כיצד האל נראה:</span>**

**<span dir="rtl">ארון הברית בבית המקדש הראשון.</span>**

**<span dir="rtl">הכרובים שמעליו.</span>**

**<span dir="rtl">לוחות הברית.</span>**

**<span dir="rtl">המנורה.</span>**

**<span dir="rtl">ספר התורה הקדוש.</span>**

**<span dir="rtl">המזוזה שמנשקים אותו בכל כניסה ויציאה.</span>**

**<span dir="rtl">התפילין.</span>**

**<span dir="rtl">ומה באשר לאתאיסטים? האם יש להם חפצים קדושים?</span>**

**<span dir="rtl">בוודאי. למשל הדגל. אמנם פיסת בד עם ציור, אך מסמלת ערך
משותף לאומה.</span>**

**<span dir="rtl">עומדים מולו אנשים נכבדים ומצדיעים לו כשהוא עולה או
יורד על עמוד, עם תרועת החצוצרה ברקע.</span>**

**<span dir="rtl">אסור לבזות אותו, גם על פי נוהג, וגם על פי
חוק.</span>**

**<span dir="rtl">סעיף בחוק מיוחד נחקק לכבודו, לא מזמן....</span>**

**<span dir="rtl">אם כן מה בין עבודת אלוהי ישראל ועבודת אלילים (עבודה
זרה).</span>**

1.  **<span dir="rtl">לכאורה, אל אחד לעומת ריבוי אלים (אבל קשה לעמוד
    בכך)</span>**

2.  **<span dir="rtl">לכאורה, צורתו של האל אינה ידועה, ידועות רק
    דרישותיו (אבל, קשה לעמוד בכך).  
    לעומתו האליל מתיימר להיות דומה לאל שהוא מייצג בצורתו
    הפיזית.</span>**

3.  **<span dir="rtl">לכאורה, האל המונותיאיסטי אינו דורש "תשלום" חומרי
    (קורבנות) תמורת טובותיו. אך גם כאן צריך להיזהר, בגלל תמורות הזמנים.
    למעשה, האל המקראי המונותיאיסטי (לכאורה), דרש קורבנות תמיד (כלומר,
    יומיומיים), וגם קורבנות של "פיצוי" על עוולות.</span>**

**<span dir="rtl">לעומת זה, האל החילוני (הדגל, סמלי האומה וכד') דומה
בהחלט לזה המונותיאיסטי "האידיאלי".... אבל אולי רק בסעיף 2....</span>**

**<span dir="rtl">פגיעה באל, היא סיבה לסכסוך בין בני אדם....</span>**

**<span dir="rtl">לכאורה, האלים למיניהם היו תמיד גורם לשפיכות דמים בין
בני אדם. אבל, הם לא אשמים. בני האדם תלו את יצרי ההרס שלהם
באלים.</span>**

**<span dir="rtl">"מלחמת מצווה" (בתנ"ך), מסעי צלב, ג'יהאד. האדם מתגייס
למען אלוהיו, ואלוהיו מתגייס למענו, לפחות כדי לתת לו הצדקה, לכל עוולה,
שאותו האל ידוע דווקא בהתנגדותו אליה.</span>**

**<span dir="rtl">כיצד זה ייתכן? פשוט, יצירת הבחנה בין בני אדם.</span>**

**<span dir="rtl">כל דת מבחינה בין מאמינים וכופרים, ועוולה כלפי אלו היא
מעשה נכון כלפי אלו. ההלכה בדת היהודית, מייצרת גם הבחנות אתניות (בפחות
פוליטיקל קורקט, ניתן לומר, גזעניות).</span>**

**<span dir="rtl"><u>מי אשם בחטא העגל?</u></span>**

**<span dir="rtl">בדרך כלל אנחנו (עם ישראל) אשמים, לפחות במקורות
הקדומים. אבל, יש גם פרשנויות אחרות, המתבססות על פסוק אחד מוזר בספר שמות
י"ב:</span>**

<span dir="rtl">(לז) וַיִּסְעוּ בְנֵי יִשְׂרָאֵל מֵרַעְמְסֵס סֻכֹּתָה כְּשֵׁשׁ מֵאוֹת אֶלֶף רַגְלִי
הַגְּבָרִים לְבַד מִטָּף:</span>

<span dir="rtl">(לח) וְגַם עֵרֶב רַב עָלָה אִתָּם וְצֹאן וּבָקָר מִקְנֶה כָּבֵד</span>

**<span dir="rtl">מיהו או מהו "ערב רב"? לא ברורה כוונת המחבר (אולי,
אפילו בעלי חיים?), ולכן הכוח הוא בידי הפרשן....</span>**

<span dir="rtl">ר' הונא ור' איבו בשם ר' שמואל בר נחמן: מוצלין היו ישראל
מאותו מעשה. שאילו עשו ישראל את העגל היה להם לומר אלה <u>אלהינו</u>, אלא
<u>הגרים שעלו עמהם ממצרים</u> עשוהו והם מונים לישראל ואומרים אלה
<u>אלהיך</u> ישראל....</span>

**<span dir="rtl">(מדרש ויקרא רבה פרק כ"ז ח')</span>**

<span dir="rtl">(יח) ומפני זה אמרו חכמים: קשים להם גרים לישראל כנגע
צרעת, שרובן חוזרין בשביל דבר, ומטעין את ישראל, וקשה הדבר לפרוש מהם אחר
שנתגיירו. צא ולמד מה אירע במדבר <u>במעשה העגל</u> ובקברות התאוה, וכן רוב
הנסיונות <u>האספסוף</u> היו בהן תחלה.</span>

**<span dir="rtl">(רמב"ם היד החזקה איסורי ביאה פרק י"ג)</span>**

**<span dir="rtl">\[אגב, הרמב"ם, בדרך כלל, מתייחס דווקא בחיוב
לגרים:</span>**

<span dir="rtl">(ד) אהבת הגר שבא ונכנס תחת כנפי השכינה, שתי מצות עשה.
אחת מפני שהוא בכלל ריעים, ואחת מפני שהוא גר, והתורה אמרה ואהבתם את הגר.
צוה על אהבת הגר כמו שצוה על אהבת עצמו, שנאמר ואהבת את ה' אלהיך. הקב"ה
עצמו אוהב גרים שנאמר ואוהב גר: **(משנה תורה, הלכות דעות פרק ו')
**</span>

**<span dir="rtl">לעומת זה, הרמב"ם, אזוטרי, מבחין בין חכמים ובין
אספסוף... האספסוף חסר הדעה הוא החוטא, ומכאן הוא מצטרף לפרשנות של ר' הונא
ור' איבו בתלמוד\]</span>**

**<span dir="rtl">אבל....</span>**

**<span dir="rtl">להלן קטע מתוך ספר הזוהר, שמות, פרשת "בשלח" דך מ"ה עמוד
ב':</span>**

**<span dir="rtl">נשים לב לאווירה של הסיפור, שלדעתי מאפיינת חלקים רבים
בזוהר, והיא קיצונית ביותר בתפיסה אתנית של היהדות, שלא לומר
גזענית.</span>**

**<span dir="rtl">נראה ש"הזוהר" נוטה לסנגר על ישראל, ולהאשים את האחרים.
אולי צריך להבין זאת על רקע התקופה הקשה מאוד ליהודי ספרד שבא
נכתב.</span>**

**<span dir="rtl">מצד שני, צריך לשים לב שיש רקע בחלק מהספרות המסורתית
לתופעות הנראות היום ביהדות הדתית. מאוד ייתכן שספרות קבלית מזינה היום
גזענות.</span>**

<img src="images-64/media/image1.emf"
style="width:4.38044in;height:10.28125in" />

<img src="images-64/media/image2.emf"
style="width:6.37778in;height:7.54126in" />

<img src="images-64/media/image3.emf"
style="width:6.37778in;height:7.52283in" />

**<span dir="rtl">בתלמודים לא מצאתי התעסקות בנושא "ערב רב".</span>**

**<span dir="rtl">במדרשים הקדומים (500 – 1000 לספירה), יש גישות שונות,
חיוביות ושליליות.</span>**

**<span dir="rtl">גישה שלילית, ראינו לעיל, ממדרש ויקרא רבה.</span>**

**<span dir="rtl">גישה חיובית, לדוגמא, במדרש שמות רבה, פרשה
י"ח:</span>**

<span dir="rtl">כך האלהים עשה שמחה לישראל שגאלן. אמר האלהים: כל מי שאוהב
את בני יבא וישמח עם בני. הכשרים שבמצרים באו ועשו פסח עם ישראל ועלו עמהם,
שנא' (שמות יב) וגם ערב רב עלה אתם, וכל מי שרצו שלא יגאלו ישראל, מתו עם
הבכורים שנאמר (תהלים עה) ויך כל בכור במצרים.</span>

**<span dir="rtl">פרשנות ישעיהו ליבוביץ, לביסוס תפיסתו הקיצונית ביחס
לבחירה החופשית:</span>**

**<span dir="rtl">בתלמוד בבלי, מסכת עבודה זרה, דף ב', נאמר:</span>**

<span dir="rtl">"ואמר רב דימי בר חמא מלמד שכפה הקדוש ברוך הוא הר כגיגית
על ישראל ואמר להם אם אתם מקבלין את התורה מוטב ואם לאו שם תהא
קבורתכם"</span>

**<span dir="rtl">כלומר, התורה נכפתה על עם ישראל. אבל גם אם לא נכפתה,
הוא קיבל אותה בהתלהבותו מהניסים שראה במצרים, בים סוף, ובהר סיני
עצמו.</span>**

**<span dir="rtl">אבל, טוען ליבוביץ, לא עברו אלא ימים מועטים, וההתחייבות
שבמתן התורה התמוטטה, <u>וחטא העגל בא להבליט זאת</u>.</span>**

**<span dir="rtl">והוא ממשיך: לעומת זה, במשך הדורות עם ישראל מקיים את
התורה בלי ניסים, בלי נביאים, ומבלי שאלוהים מדבר מראש ההר, וחרף רדיפות
קשות.</span>**

**<span dir="rtl">מסקנה: <u>את התורה אי אפשר לתת, אפשר רק
לקבל.</u></span>**

**<span dir="rtl">במילים אחרות מנצל ליבוביץ את סיפור מעשה העגל כדי
להדגיש את השקפתו בדבר חופש הבחירה, יכולת הבחירה החופשית בכל מצב. הבחירה
החופשית באה משכלו ומצפונו של האדם ויכולה לגבור על כל קלט מבחוץ, טוב או
רע. והעגל עצמו לא מעניין...</span>**

**<span dir="rtl"><u>מ"מעשה העגל" ל"עגל הזהב".</u></span>**

**<span dir="rtl">כבר ראינו שמשה מדבר על "אלוהי זהב". אבל בדרך כלל פרשני
התורה מדברים על "מעשה העגל". העבירה החמורה של "לא תעשה לך כל פסל וכל
מסיכה" היא הבעיה.</span>**

**<span dir="rtl">וכאן שוב אנו מוצאים את כוחו הרב של הפרשן, במקרה זה
הפרשן החילוני בדרך כלל, המשתמש באסוציאציה של המילה "זהב" <u>והופך את
משמעות החטא</u>.</span>**

**<span dir="rtl">השימוש ב"עגל הזהב", הוא מודרני, ומשתמש בעגל הקדום
להדגיש את הפער בין ערכים רוחניים, או ערכים שיש בהם הקרבה, ובין תאוות
חומריות למיניהן.</span>**

**<span dir="rtl">זה, כמובן, ההיפך מהסיפור, שהרי בני ישראל ויתרו על
תכשיטיהם, ותרמו את הזהב לטובת הכלל, כדי שיהיה להם אלוהים שילך לפניהם.
ויתור על החומרנות בשביל הרוחניות!</span>**

**<span dir="rtl">אבל הפירוש הערכי החדש של "עגל הזהב" התקבל, לפחות
בציבור החילוני.</span>**

**<span dir="rtl">וכך כותב ערן ברוך, מנכ"ל ארגון בינ"ה, – התנועה ליהדות
חברתית.</span>**

<span dir="rtl">"גם פולחן החומריות של החברה המודרנית היום הוא חזרה
לאחור. הערצת העושר, הסגידה לכסף וליוקרה, היא עבודת אלילים מודרנית ואין
כאן הבדל בין חילונים, מסורתיים ודתיים. זה עמוק ביותר ונוגע לכולם. אין
שום דבר רע ברווחה ובחומריות. כולנו רוצים להרוויח מספיק כדי ליהנות, לטייל
קצת בחו"ל, לקנות רהיט יפה ולעזור קצת לילדים. השאלה היא מתי זה הופך לחזות
הכול, כיצד האמצעי נהפך למטרה ומדוע אנו שוכחים בדרך מה העיקר ומה עושה
אותנו טובים ושמחים."</span>

**<span dir="rtl">טוב ויפה, אבל האם זה שייך ל"עבודת אלילים"?</span>**

**<span dir="rtl">וכך רואה זאת אפילו הרב דוב בערל ווין באתר
ישיבה:</span>**

<span dir="rtl">"החסרונות של ההתבוללות, החילוניות וההתמערבות בכל מחיר
נראים היטב לעין, אך כולנו מתקשים לנטוש את הפיתוי שיש בברק של עגל
הזהב."</span>

**<span dir="rtl">הפירוש החדש הגיע גם לישיבה.</span>**

**<span dir="rtl">אריה יואלי (היה עורך אתר "סרוגים" של הדתיים לאומיים)
מגיע עם עגל הזהב עד אוסלו:</span>**

<span dir="rtl">"מעשה העגל לא הסתיים במדבר סיני, הוא מלווה אותנו בכל
הדורות, עד ימים אלו. אנשים</span> <span dir="rtl">המושפעים מתרבות הזרה
לעם ישראל, מושכים את מדינת ישראל להרפתקאות מסוכנות, לפי</span>
<span dir="rtl">אותן <u>גישות חומריות</u>. הם פועלים כמעט ללא גבולות
ועכבות, בשאיפה ליצור כאן חברת שפע</span> <span dir="rtl">ורווחה שתביא
בעקבותיה שלום אוניברסלי, כשמטרת העל (או לפחות הנספחים שלה) היא</span>
<span dir="rtl"><u>מתירנות וטשטוש גבולות</u>. לא במקרה, אוסלו בגימטריא
עגל</span>.<span dir="rtl">"</span>

**<span dir="rtl">מובן, אבל שוב, אין קשר בין סיפור עגל הזהב ובין "גישות
חומריות".</span>**

**<span dir="rtl">אם צריך, מגיעים גם לפוליטיקה באקרובטיקה
פרשנית.</span>**

**<span dir="rtl">ויואל קופלנד ב"ידיעות אחרונות" רואה בסמארטפון את עגל
הזהב המודרני:</span>**

<span dir="rtl">"ייתכן ונוכל לנסות להבין בעצמנו את מהות עגל הזהב מתוך
מציאות החיים שלנו. עד כמה אנחנו כבולים ל"אזיק האלקטרוני" היושב לנו באופן
קבוע בכיס (הטלפון הנייד)? האם אנחנו משועבדים אליו מבחינת צפייה בפרסומות,
רכישת מותרות שאין לנו יכולת לממן, מרדף אינסופי אחר הכסף, מילוי טפסי לוטו
וטוטו ועוד ועוד</span>?<span dir="rtl">"</span>

**<span dir="rtl">ואכן השעבוד לטכנולוגיה מחליף אולי דת, אבל למה דווקא את
עגל הזהב? למה לא את אלוהים?</span>**

**<span dir="rtl">בכפר האמנים עין הוד, עושים טקס שנתי של שריפת עגל
הזהב...</span>**

<https://travel.walla.co.il/item/2957637>

**<span dir="rtl">טקס עגל הזהב בכפר האמנים עין הוד.</span>**

<span dir="rtl">והיו רבנים שטענו שבגלל טקס זה נשרף הכרמל.</span>
