**<span dir="rtl"><u>פרשת מסעי – מנקמה למשפט</u></span>**

<span dir="rtl">נקמת הדם, בערבית</span> "<span dir="rtl">אלת'אר", נחשבת
למנהג עתיק ששורשיו מתקופת האלג'אהליה שלפני האיסלאם</span>.   
<span dir="rtl">לנקמת הדם אין פתרון, אלא במקרים מיוחדים - אם הרצח קרה
בין קרובי משפחה, או קרה בשוגג. במשפט הבדואי יש שייח'ים מוכרים הפוסקים
בסכסוכים אלה. במקרה של רצח הם מנסים להרגיע, אבל לא מדברים על סולחה אלא
נותנים לזמן לעשות את שלו. מאוחר יותר הם מנסים לאחות את הפצעים, ולשלוח
מסרים למשפחת הנרצח לפתור את הסכסוך בדרכי שלום בסולחה. לרוב הם מקבלים
תשובה שלילית</span>.  
<span dir="rtl">נקמת הדם אצל הבדואים היא מוחלטת, והם חייבים לנקום כדי
להחזיר לעצמם את הכבוד ואת אמון בני שבטם, אחרת ייחשבו מוגי לב וחלשים.
בתרבות הבדואית יש מיתוס שמראשו של הנרצח יוצא לאחר המוות עוף משונה
שנקרא</span> "<span dir="rtl">האמה", וצועק מעל
הקבר</span> <span dir="rtl">"אסקוני אסקוני"</span> -
<span dir="rtl">השקוני, השקוני (הכוונה: תנקמו למעני). <u>הנביא מוחמד
עליו השלום ביטל תופעה זו באומרו </u></span><u>"<span dir="rtl">לא טיר
ולא האמה באיסלאם"</span> - <span dir="rtl">אין עוף ואין האמה
באיסלאם</span>. </u>

**<span dir="rtl">כלומר, מנהג נקמת הדם גובר על האמונה באסלאם.</span>**

**<span dir="rtl">עד ימינו...</span>**

**<span dir="rtl">ידיעה ב</span> YNET <span dir="rtl">משנת
2001:</span>**

<span dir="rtl">רצח על רקע נקמת דם התרחש אתמול (שבת) בבוקר בשוק של העיר
רהט בנגב</span>.  
<span dir="rtl">צעיר בן 26 מהישוב לקיה הגיע לשוק בעיר, שלף לפתע אקדח
לעבר גבר כבן 40 ששהה במקום, ירה לעברו שישה כדורים לכיוון הראש והחזה
ונמלט. הנרצח הוא חסן אבו סמור</span>.  
<span dir="rtl">מחקירת משטרת מרחב הנגב עולה כי מדובר ברצח על רקע נקמת דם
וכי לפני 26 שנה נרצח אדם ממשפחתו של הצעיר החשוד ברצח, על ידי בן משפחתו
של סמור. בעקבות זאת נעצר החשוד ברצח</span>.

**<span dir="rtl">כלומר, הנוקם רק נולד בזמן הרצח. לא הוא ולא הנרצח לא
היו שייכים לעניין אלא רק דרך קשרי משפחה.</span>**

**<span dir="rtl">דוגמה זו מראה, התרחבות גדולה של מושג גאולת הדם, למושג
נקמת הדם, בחברות שבטיות, שבהם "כל ישראל ערבים זה לזה" (ולאו דוקא ישראל).
כלומר, רצח אינו פשע כנגד אדם, אלא פשע כנגד השבט או המשפחה. נקמת דם כזו
יכולה להיות שרשרת הנמשכת שנים ואפילו דורות.</span>**

**<span dir="rtl">והנה ידיעה מ</span> YNET <span dir="rtl">מלפני
כשנתיים, </span>**

**<span dir="rtl">סולחה: משפחת רוצח תשלם 300 אלף ש', ותורחק
מהעיר</span>**

**<span dir="rtl">משפחתו של בן 16, שלפני כחודשיים רצח את מחמוד נאדר
ג'בארין (19), תשלם פדיון למשפחת הנרצח ותורחק מאום אל פחם. בכך התחייבו
הצדדים כי הסכסוך הסתיים</span>**

<span dir="rtl">**חסן שעלאן **פורסם:  08.04.17 </span>

**<span dir="rtl">יש אפשרות לחתוך את שרשרת הרציחות, על ידי הסכם הכולל
פיצויים, אך זה לא פשוט כלל.</span>**

**<span dir="rtl">במקורות התנ"כיים אצלנו המצב טוב בהרבה. לא מדובר על
<u>נקמת דם</u>, אלא <u>גאולת דם</u>, שהיא ענישה ישירה של הרוצח. אם הרצח
נעשה, הנקמה היא רק כלפי הרוצח ואם הייתה הריגה בשגגה ההורג מוגן.</span>**

**<span dir="rtl">במדבר פרק ל"ה</span>**

<span dir="rtl">(י) דַּבֵּר אֶל בְּנֵי יִשְׂרָאֵל וְאָמַרְתָּ אֲלֵהֶם כִּי אַתֶּם עֹבְרִים אֶת הַיַּרְדֵּן
אַרְצָה כְּנָעַן:</span>

<span dir="rtl">(יא) וְהִקְרִיתֶם לָכֶם עָרִים עָרֵי מִקְלָט תִּהְיֶינָה לָכֶם וְנָס שָׁמָּה רֹצֵחַ
מַכֵּה נֶפֶשׁ בִּשְׁגָגָה:</span>

<span dir="rtl">(יב) וְהָיוּ לָכֶם הֶעָרִים לְמִקְלָט מִגֹּאֵל וְלֹא יָמוּת הָרֹצֵחַ עַד עָמְדוֹ
לִפְנֵי הָעֵדָה לַמִּשְׁפָּט:</span>

**<span dir="rtl">נושא ערי המקלט מופיע בפרשה שלנו, וגם בספר דברים, ושוב
בספר יהושע עם שמות הערים ממש.</span>**

**<span dir="rtl">כבר בספר בראשית יש תופעה מעניינת. מצד אחד:</span>**

**<span dir="rtl">בראשית פרק ט'</span>**

<span dir="rtl">(ה) וְאַךְ אֶת דִּמְכֶם לְנַפְשֹׁתֵיכֶם אֶדְרשׁ מִיַּד כָּל חַיָּה אֶדְרְשֶׁנּוּ וּמִיַּד
הָאָדָם מִיַּד אִישׁ אָחִיו אֶדְרשׁ אֶת נֶפֶשׁ הָאָדָם:</span>

<span dir="rtl">(ו) שֹׁפֵךְ דַּם הָאָדָם בָּאָדָם דָּמוֹ יִשָּׁפֵךְ כִּי בְּצֶלֶם אֱלֹהִים עָשָׂה אֶת
הָאָדָם:</span>

**<span dir="rtl">ומצד שני... מה קורה לרוצח הראשון?</span>**

**<span dir="rtl">בראשית פרק ד'</span>**

<span dir="rtl">(יג) וַיֹּאמֶר קַיִן אֶל יהוה גָּדוֹל עֲוֹנִי מִנְּשׂוֹא:</span>

<span dir="rtl">(יד) הֵן גֵּרַשְׁתָּ אֹתִי הַיּוֹם מֵעַל פְּנֵי הָאֲדָמָה וּמִפָּנֶיךָ אֶסָּתֵר וְהָיִיתִי
נָע וָנָד בָּאָרֶץ וְהָיָה כָל מֹצְאִי יַהַרְגֵנִי:</span>

<span dir="rtl">(טו) וַיֹּאמֶר לוֹ יהוה לָכֵן כָּל הֹרֵג קַיִן שִׁבְעָתַיִם יֻקָּם וַיָּשֶׂם יהוה
לְקַיִן אוֹת לְבִלְתִּי הַכּוֹת אֹתוֹ כָּל מֹצְאוֹ:</span>

**<span dir="rtl">לכאורה, היינו מצפים שהרוצח הראשון ייענש כדוגמה ומופת.
אך ממש לא. אלוהים מגן על הרוצח. הוא יושב בארץ נוד, לוקח אשה, מוליד בן,
בונה עיר. (לא נשאל ממי הוא מפחד, מהיכן האשה ומי גר בעיר. ברור שהסיפור
לקוח ממקום אחר).</span>**

**<span dir="rtl">לפעמים, כאשר אנחנו לומדים "אזה עונש מגיע" "על איזה
חטא", אנחנו מתעלמים משתי שאלות חשובות במערכת המשפט: מי מחליט, ומי
ומבצע.</span>**

**<span dir="rtl">מה שברור מספר בראשית, שהרוצח עלול להרצח על ידי "כל
מוצאו", ולפעמים יש להגן עליו.</span>**

**<span dir="rtl">בחוק ערי המקלט, הרוצח עומד לדין "בפני העדה", אבל את
גזר הדין מבצע גואל הדם, שהוא "נציגו" של הנרצח.</span>**

**<span dir="rtl">שאלת ההחלטה המשפטית, ושאלת הביצוע קיימים בכל חוק,
ובפרט בחוקים השבטיים העתיקים המתבססים על נקמה (עין תחת עין).</span>**

**<span dir="rtl">בנושא הרצח, ההתקדמות המעניינת של ערי המקלט היא, כאמור,
ההתמקדות במבצע העבירה בלבד, והבחנה בין רצח להריגה בשגגה, ויש בה ניסיון
למנוע התפתחות של שרשרת גאולת דם כתוצאה ממקרה טרגי בלבד. (גם גאולת דם
יכולה להימשך בלי סוף).</span>**

**<span dir="rtl">במדבר ל"ה</span>**

<span dir="rtl">(טז) וְאִם בִּכְלִי בַרְזֶל הִכָּהוּ וַיָּמֹת רֹצֵחַ הוּא מוֹת יוּמַת
הָרֹצֵחַ:</span>

<span dir="rtl">(יז) וְאִם בְּאֶבֶן יָד אֲשֶׁר יָמוּת בָּהּ הִכָּהוּ וַיָּמֹת רֹצֵחַ הוּא מוֹת יוּמַת
הָרֹצֵחַ:</span>

<span dir="rtl">(יח) אוֹ בִּכְלִי עֵץ יָד אֲשֶׁר יָמוּת בּוֹ הִכָּהוּ וַיָּמֹת רֹצֵחַ הוּא מוֹת
יוּמַת הָרֹצֵחַ:</span>

<span dir="rtl">(יט) גֹּאֵל הַדָּם הוּא יָמִית אֶת הָרֹצֵחַ בְּפִגְעוֹ בוֹ הוּא יְמִתֶנּוּ:</span>

**<span dir="rtl">והמשמעות ברורה, אם זה רצח בכוונה תחילה – גואל הדם ימית
את הרוצח.</span>**

**<span dir="rtl">ואם לא?</span>**

**<span dir="rtl">במדבר ל"ה</span>**

<span dir="rtl">(כב) וְאִם בְּפֶתַע בְּלֹא אֵיבָה הֲדָפוֹ אוֹ הִשְׁלִיךְ עָלָיו כָּל כְּלִי בְּלֹא
צְדִיָּה:</span>

<span dir="rtl">(כג) אוֹ בְכָל אֶבֶן אֲשֶׁר יָמוּת בָּהּ בְּלֹא רְאוֹת וַיַּפֵּל עָלָיו וַיָּמֹת וְהוּא
לֹא אוֹיֵב לוֹ וְלֹא מְבַקֵּשׁ רָעָתוֹ:</span>

<span dir="rtl">(כד) <u>וְשָׁפְטוּ הָעֵדָה</u> בֵּין הַמַּכֶּה וּבֵין גֹּאֵל הַדָּם עַל הַמִּשְׁפָּטִים
הָאֵלֶּה:</span>

<span dir="rtl">(כה) <u>וְהִצִּילוּ הָעֵדָה אֶת הָרֹצֵחַ מִיַּד גֹּאֵל הַדָּם</u> וְהֵשִׁיבוּ אֹתוֹ
הָעֵדָה אֶל עִיר מִקְלָטוֹ אֲשֶׁר נָס שָׁמָּה וְיָשַׁב בָּהּ עַד מוֹת הַכֹּהֵן הַגָּדֹל אֲשֶׁר מָשַׁח אֹתוֹ בְּשֶׁמֶן
הַקֹּדֶשׁ:</span>

**<span dir="rtl">כלומר, זכותו של גואל הדם להרוג את ההורג <u>בכל
מקרה</u>, אך אם זה לא רצח בכוונה תחילה, אלא הריגה ברשלנות, "העדה" מצילה
את הרוצח והוא מוגן בעיר המקלט. זה מובן גם על פי ההמשך, כי אם ההורג יוצא
מעיר המקלט, גואל הדם רשאי להרגו, ואין בכך חטא.</span>**

**<span dir="rtl">לנקמת הדם, וגם לגאולת הדם, יש ערך חשוב בהרתעה, אבל היא
עלולה להביא לשרשרת רציחות שקשה מאוד להפסיקה. תופעה זו ידועה מימים קדומים
ביותר ועד ימינו ממש.</span>**

**<span dir="rtl">אפשר לראות ברעיון ערי המקלט שלב מעבר, מחברה שבטית שבה
שמירת החוק מתבצעת על ידי גאולת הדם (ואולי נקמת הדם), לחברה מדינית, שבה
שמירת החוק בידי השופטים.</span>**

**<span dir="rtl">למרות ששלבי מעבר מנקם למשפט מופיעים כבר באלף השני לפני
הספירה, גאולת הדם, ואפילו נקמת הדם הרחבה יותר, קיימת עד היום, מפני
שמערכת המשפט תלויה מאד במבנה החברה.</span>**

**<span dir="rtl">כדי לעבור באמת למשטר המבוסס על חוק ומשפט, יש צורך
בסמכות מדינית חזקה, או/ו באמון של הציבור במערכת המשפטית.</span>**

**<span dir="rtl">בארגוני פשע, הנמצאים בשולי החברה ואין להם אמון בשום
מערכת משפט חיצונית להם, "חוק" נקמת הדם שריר וקיים.</span>**

**<span dir="rtl">ראינו את המצב אצל הבדואים בימינו, כאשר החברה היא שבטית
ולא "מדינית".</span>**

**<span dir="rtl">רמזנו לתפקיד של ערי המקלט, והכרעת "העדה" בגורלו של
הרוצח במקור התורני. והמעניין שבתקופות קרובות לעריכת התורה, עוסקים בכך גם
היוונים.</span>**

**<span dir="rtl">ביוון העתיקה, הנמצאת במעבר לחברה מדינית (לפוליס, החזקה
והשולטת באזור נרחב), עוסקת הטרגדיה בנושא.</span>**

**<span dir="rtl">אייסכילוס (525 – 460 לפני הספירה), היה הראשון משלושת
מחזאי הטרגדיה הגדולים של יוון, בתחילת התקופה הקלאסית. מניחים שכתב כשבעים
מחזות, ומתוכם שרדו שבעה.</span>**

**<span dir="rtl">אייסכילוס מתאר את בעיית הנקמה באמצעות הטרילוגיה שלו,
שנקראת 'האורסטיאה', ומורכבת משלושת הטרגדיות:</span>**

**<span dir="rtl">"אגממנון", "נושאות הנסכים", "נוטות החסד".</span>**

**<span dir="rtl">וזה הסיפור בקיצור:</span>**

**<span dir="rtl">אגממנון הוא מנהיג היוונים במלחמתם נגד טרויה.</span>**

**<span dir="rtl">פלישתם של היוונים נעצרת על ידי האלה ארטמיס (המונעת רוח
הדרושה לספינות), ומתאפשרת לאחר שאגממנון מקריב את בתו איפיגניה
לאלים.</span>**

**<span dir="rtl">הרצח או ההריגה (?) של איפיגניה נעשה תוך רמיית האם,
קליטמנסטרה, וכנגד דעתה.</span>**

**<span dir="rtl">לאחר ששב אגממנון כמנצח ממלחמת טרויה, קליטמנסטרה רוצחת
אותו כנקמה על הריגת הבת איפיגניה (וגם יש לה מאהב חדש...).</span>**

**<span dir="rtl">אורסטס, בנם של אגממנון וקליטמנסטרה, רוצח את אמו, כנקמה
על רצח אגממנון.</span>**

**<span dir="rtl">בכל הטרגדיות מתערבים, כמובן, האלים, והמאבקים על הארץ
הם הד למאבקים שלהם, או תוצאה מהם. בפרט, מתערבות האֶרינְיות, אלות הנקמה,
ורודפות את אורסטס כדי לנקום בו את רצח אמו.</span>**

**<span dir="rtl">וכאן בא מהלך ספרותי שמשקף תהליך היסטורי.</span>**

**<span dir="rtl">שיתוף פעולה בין אפולו (אל האור, מתואר כרציונלי), ואתנה
(אלת החכמה וגם אלת הצדק), מביא להמרת הנקמה במשפט, ויותר מזה, להפיכתן של
"אלות הנקמה" ל"נוטות החסד", שהן תהיינה מעתה האחראיות על הצדק והתועלת,
במקום על הנקמה. הטרגדיה מטיפה למעבר ממנהג הנקמה לסדרי משפט, או מתארת את
המעבר הזה.</span>**

**<span dir="rtl">למעשה, הטרגדיה "נוטות החסד" (אייסכילוס, תרגום אהרון
שבתאי, הוצאת שוקן, 1990) עוסקת בשני נושאים עקרוניים. הראשון, האם הקשר
בין בני זוג משמעותי יותר מקשר דם בין אב ובנו (הקשר בין אם ובנה אינו נחשב
לקשר דם...), והשני, משפט במקום נקמה.</span>**

**<span dir="rtl">אלות הנקמה, האֶרינְיות, הרודפות את אורסטס רוצח אמו,
מתוארות כמפלצות מכוערות כבר מתחילת המחזה. אתנה, המייצגת את המשטר המדיני
החוקתי של העיר אתונה, מעמידה בית דין של אזרחים, המזכים את אורסטס בהצבעת
תיקו שהיא מכריעה אותה. אך המעניין הוא שאלות הנקמה אינן מושלכות "מהתרבות"
אלא הופכות, בעידודה של אתנה ובהסכמתן, לאלות מוערכות של צדק ושל
שגשוג.</span>**

**<span dir="rtl">הנה שורות בודדות מתוך נאומיה של אתנה לשכנוע אלות הנקמה
(אתנה פונה אליהן לפעמים בלשון רבות ולפעמים בלשון יחידה):</span>**

<span dir="rtl">זכותכן תקפה, אתן אלות, ואת ארצם</span>

<span dir="rtl">של בני תמותה אל תעקרנה מתוך רגז.</span>

<span dir="rtl">....... מוטב תשתכנעי</span>

<span dir="rtl">שלא לזרק עוד בלשון פזיזה מלים</span>

<span dir="rtl">שתסלקנה מן הארץ כל פריון.</span>

<span dir="rtl">השקיטי גאותה של התמרמרותך,</span>

<span dir="rtl">ובואי, שבי בגאוה בשכנותי.</span>

<span dir="rtl">.......</span>

<span dir="rtl">לכן אל נא תכניסי אל תחומי ארצי</span>

<span dir="rtl"><u>תמריץ לרצח המשבש לב צעירים,</u></span>

<span dir="rtl"><u>מטריף את דעתם מבלי שישתכרו.</u></span>

<span dir="rtl">אל נא תטעי בין אזרחינו אלימות –</span>

<span dir="rtl">תתסיסי את לבם כלב תרנגולים</span>

<span dir="rtl">לריב אחים ולמלחמת מפלגות.</span>

**<span dir="rtl">ולבסוף, אחרי הצלחת השכנוע, תהלוכה של שלום, ובתוכה
האריניות לאחר המטמורפוזה שלהן:</span>**

<span dir="rtl">צעדנה אל מעונכן, אלות דגולות, תאבות כבוד,</span>

<span dir="rtl">בתולות, בנות הלילה, בעקבות פמליתנו הנאמנה.</span>

<span dir="rtl">בני המקום, שמרו על קדשת שפתיכם!</span>

<span dir="rtl">....</span>

<span dir="rtl">נוטות חסד, הוגות צדק לארץ,</span>

<span dir="rtl">בואנה, האלות הכבודות, ובדרככן</span>

<span dir="rtl">התענגנה על האש האוכלת בלפידים....</span>

**<span dir="rtl">כמובן, צריך לקרוא הרבה כדי להיכנס ל"שפה" המיתולוגית
היוונית, ובכל זאת קל להרגיש באידיאולוגיה החד משמעית של אייסכילוס – מחברה
נוקמת לחברה שופטת.</span>**

**<span dir="rtl">ההבדל בין נקמת דם ובין משפט הוא ברור:</span>**

**<span dir="rtl">האחריות על משפט היא בידי המדינה, בעוד שהאחריות על
הנקמה בידי המשפחה.</span>**

**<span dir="rtl">המשפט מתייחס גם לנסיבות, הנקמה מתייחסת רק
לתוצאה.</span>**

**<span dir="rtl">לכאורה, בעולם המודרני קיימת התרחקות מהנקמה והתחזקות
המשפט. אבל התהליך הזה בהחלט לא וודאי.</span>**

**<span dir="rtl">קודם כל קיימות חברות בהן נקמת הדם העתיקה קיימת עד
היום. לא רק חברות שבטיות, אלא חברות סגורות כמו ארגוני פשע
ואחרות.</span>**

**<span dir="rtl">אבל, יש, אולי, לחץ להתקרבות חזרה למשפט העתיק גם
היום?</span>**

**<span dir="rtl">השערה.</span>**

**<span dir="rtl">המשפט המערבי המודרני מבחין בין משפט פלילי ומשפט
אזרחי.</span>**

**<span dir="rtl">במשפט הפלילי מתמודדת המדינה מול הנאשם, והתוצאה זיכוי
או הרשעה וענישה.</span>**

**<span dir="rtl">במשפט האזרחי הצדדים הם, אזרח (או ארגון אזרחי) נגד
משנהו, והתוצאה היא פיצוי כספי לצד התובע, אם הוא זוכה.</span>**

**<span dir="rtl">אבל,</span>**

**<span dir="rtl">יותר ויותר אנחנו שומעים נפגעים מתערבים בהליך המשפטי,
לפחות דרך התקשורת, למרות שבהליך הפלילי אין לנפגע שום מעמד.</span>**

**<span dir="rtl">בנוסף, <u>קיים לחץ להכניס את "המשפט העברי" לתוך המשפט
במדינת ישראל.</u></span>**

**<span dir="rtl">במאמר ב"מכללת הרצוג" ברשת, "על מעמדו של הנפגע בהליך
הפלילי", מתאר דוד ניסני (רב, ועורך דין), את הבדלי הגישות:</span>**

<span dir="rtl">"... ומהי עמדתו של המשפט העברי בעניין זה? <u>במשפט העברי
יש לנפגע ולמשפחתו מעמד של ממש בהליך הפלילי</u></span>.
<span dir="rtl">בעברות רצח והריגה, המקרא מכיר במוסד גאולת הדם, שבו
קרוביו של ההרוג הם הדורשים את דמו ותובעים להעניש את הרוצח. ולא זו בלבד.
סמכות הענישה מוקנית להם. וכן הוא גם בעניין ענישה כספית המוטלת כקנס:
הנפגע או משפחתו יוזמים את האשמת העבריין ודורשים ממנו את תשלום
הקנס</span>, <span dir="rtl">והם מקבלים את כספי הקנס</span>.
<span dir="rtl">דומה שאין במקרא אף לא דוגמה אחת לענישה בגין עברה שבין
אדם לחברו שהמאשים אינו הנפגע או משפחתו</span> <span dir="rtl">אלא גוף
משפטי חיצוני האחראי על אכיפת החוק, כגון בית הדין, המשמש תובע בעברות שבין
אדם למקום</span>.   
<span dir="rtl"><u>....הדברים שאמרנו לעיל מבהירים את המקום הנכבד המוקדש
בתורה לדיני תשלומי הכופר, המאפשרים להמיר עונשי גוף בתשלום
ממוני</u></span>. <span dir="rtl">"</span>

**<span dir="rtl">שיטה זו (שהיא אגב יותר של חז"ל מאשר של התורה, ומצויה
בחברות סגורות, בארצנו, חברות ערביות, ואפילו חברות חרדיות דרך "דין
תורה"), נראית הגיונית, ממבט ראשון. מה מרויח נפגע שנפרץ ביתו, או היכו את
ילדו, מכך שהעבריין יישב שנה בכלא? מוטב לו שהעבריין ישלם לו פיצוי של כמה
אלפי שקלים.</span>**

**<span dir="rtl">אבל, יש בה סכנה גדולה. שיטה זו פותרת את העבירה במישור
המצומצם בזמן ובמקום, היא מתייחסת לעבירה כריב.</span>**

**<span dir="rtl">בשיטה זו אי אפשר לטפל בעבריין סדרתי, לשקם עבריין,
למנוע עבירות נוספות שלו ולהרתיע אחרים מלבצע את העבירה, ועוד ועוד. לכן
המשפט המודרני רואה את המדינה שבאמצעות החוק מטילה את העונש האופטימלי
המתאים למקרה. יחד עם זה קיימת אפשרות לנפגע לתבוע את הנאשם במשפט אזרחי,
בנוסף למשפט הפלילי. (יש גם אפשרות לשופט הפלילי לחייב את הנאשם לפצות את
הנפגע, בנוסף לעונש שיוטל עליו).</span>**

**<span dir="rtl">נחזור לנושא ערי המקלט, ששם קיימת דווקא הגנה על הפושע
או החשוד.</span>**

**<span dir="rtl">מעניין שמקום מקלט לנרדפים, אם נרדפים על ידי הנוקמים,
ואם מסיבות אחרות, ואפילו לפושעים, נמצא בדתות שונות, אולי מתוך תחושה
שהתגברה במשך הדורות, שלפני שנוקמים כדאי לתת זמן לחשוב, ובוודאי לא כל
נרדף הוא גם אשם.</span>**

**<span dir="rtl">בלטינית מקלט כזה נקרא "אסילום", והמקומות ברומי היו,
בדרך כלל, במקדשי אלים. אצלנו היה המקום "קרנות המזבח".</span>**

**<span dir="rtl">מלכים א' א'</span>**

<span dir="rtl">(נא) וַיֻּגַּד לִשְׁלֹמֹה לֵאמֹר הִנֵּה אֲדֹנִיָּהוּ יָרֵא אֶת הַמֶּלֶךְ שְׁלֹמֹה וְהִנֵּה
אָחַז בְּקַרְנוֹת הַמִּזְבֵּחַ לֵאמֹר יִשָּׁבַע לִי כַיּוֹם הַמֶּלֶךְ שְׁלֹמֹה אִם יָמִית אֶת עַבְדּוֹ
בֶּחָרֶב:</span>

**<span dir="rtl">וזה הצליח זמנית, שלמה המלך לא פוגע בו (אלא בהזדמנות
אחרת).</span>**

**<span dir="rtl">אבל</span>**

**<span dir="rtl">שם, פרק ב'</span>**

<span dir="rtl">(כח) וְהַשְּׁמֻעָה בָּאָה עַד יוֹאָב כִּי יוֹאָב נָטָה אַחֲרֵי אֲדֹנִיָּה וְאַחֲרֵי
אַבְשָׁלוֹם לֹא נָטָה וַיָּנָס יוֹאָב אֶל אֹהֶל יהוה וַיַּחֲזֵק בְּקַרְנוֹת הַמִּזְבֵּחַ:</span>

<span dir="rtl">(כט) וַיֻּגַּד לַמֶּלֶךְ שְׁלֹמֹה כִּי נָס יוֹאָב אֶל אֹהֶל יְדֹוָד וְהִנֵּה אֵצֶל
הַמִּזְבֵּחַ וַיִּשְׁלַח שְׁלֹמֹה אֶת בְּנָיָהוּ בֶן יְהוֹיָדָע לֵאמֹר לֵךְ פְּגַע בּוֹ:</span>

**<span dir="rtl">ולבסוף יואב נהרג גם שם, אם כי לאחר שיקול נוסף של
שלמה.</span>**

**<span dir="rtl">בהיסטוריה הרומית, ידועים אנשים שנשארו במקדשים שנים
רבות כדי להתגונן מגורל דומה.</span>**

**<span dir="rtl">בנצרות היה מקובל שהכנסייה או בית הבישוף נותנים
מחסה.</span>**

**<span dir="rtl">ערי המקלט הם התפתחות נוספת. מצד אחד הם נותנים מחסה
לשנים רבות, אך מצד שני, כאמור, הם תחילת שיטת המשפט, בכך שהם מבחינים בין
"רצח" ל"רצח", כלומר בין מקרים שונים שבהם התוצאה היא מותו של אדם חף מפשע.
הם אינם נותנים מחסה אוטומטי. כאן תפקיד "העדה", כלומר, "זקני העדה",
השופטים.</span>**

**<span dir="rtl">ההבחנה המתוארת בתנ"ך היא פשוטה, לכאורה, רצח בכוונה
תחילה או הריגה בשגגה.</span>**

**<span dir="rtl">מבחינת העונש, אין שום הגנה לרוצח בכוונה
תחילה:</span>**

**<span dir="rtl">שמות פרק כ"א</span>**

<span dir="rtl">(יד) וְכִי יָזִד אִישׁ עַל רֵעֵהוּ לְהָרְגוֹ בְעָרְמָה מֵעִם מִזְבְּחִי תִּקָּחֶנּוּ
לָמוּת:</span>

**<span dir="rtl">אבל איך מבחינים?</span>**

**<span dir="rtl">ההבחנה של התורה היא רק בין המקרים הקיצוניים, והדוגמאות
של "שגגה" הן חוסר כל אשמה. בשמות כ"א, כתוב אפילו:</span>**

<span dir="rtl">(יג) וַאֲשֶׁר לֹא צָדָה <u>וְהָאֱלֹהִים אִנָּה לְיָדוֹ</u> וְשַׂמְתִּי לְךָ מָקוֹם
אֲשֶׁר יָנוּס שָׁמָּה:</span>

**<span dir="rtl">בשפתנו: כוח עליון.</span>**

**<span dir="rtl">ההבחנה היום מורכבת הרבה יותר, ולכן כל שיטות המשפט
המודרניות מבחינות בשלבים שונים במנעד שבין רצח בכוונה תחילה ובין הריגה
שאין בה כל אשמה.</span>**

**<span dir="rtl">בישראל חל, ממש לאחרונה, שינוי בחוק.</span>**

**<span dir="rtl">מתוך "גלובוס":</span>**

<span dir="rtl">"עד היום כלל חוק העונשין שלוש עבירות המתה שנשאבו מהחוק
המנדטורי (הבריטי):
רצח</span>, [<span dir="rtl">הריגה</span>](https://www.globes.co.il/news/%D7%94%D7%A8%D7%99%D7%92%D7%94.tag) <span dir="rtl">וגרימת
מוות ברשלנות. עבירות הרצח וההריגה שהיו קבועות עד כה, יוחלפו מעתה בארבע
עבירות חדשות ומדורגות: רצח בנסיבות מחמירות, רצח, המתה בנסיבות של אחריות
מופחתת והמתה בקלות-דעת</span>.<span dir="rtl">"</span>

**<span dir="rtl">כלומר, העבירה הקלה יותר של גרימת מוות ברשלנות נשארת
כאפשרות חמישית, וכמובן, ייתכן גם זיכוי.</span>**

**<span dir="rtl">השינוי בא, בעיקר, כדי להקל על מבצע רצח, שבא אחרי
התעללות קשה (למשל בין בני זוג), וקודם היה נחשב ל"רצח בכוונה תחילה",
ועכשיו ל"המתה בנסיבות של אחריות מופחתת".</span>**

**<span dir="rtl">מבלי להיכנס לעומקו של עניין, זו רק המחשה, עד כמה
האבחנות קשות.</span>**

**<span dir="rtl">אולם ל"עדה" בתקופה העתיקה (הכוונה לראשי העדה, מן
הסתם), היה המצב פשוט יותר: או להחליט שהוא התכוון לרצוח, ולתת אותו בידי
גואל הדם להרגו, או להחליט שהאסון היה מקרי, ולהגן עליו על ידי מגורים בעיר
מקלט.</span>**

**<span dir="rtl">לא קראנו בכל התנ"ך על מישהו שברח לעיר מקלט. אין גם
פירוט על תנאי המגורים, העיסוקים, וכו'. מוזכרת רק האפשרות לצאת משם, והיא
מוזרה למדי:</span>**

**<span dir="rtl">במדבר ל"ה</span>**

<span dir="rtl">(כח) כִּי בְעִיר מִקְלָטוֹ יֵשֵׁב עַד מוֹת הַכֹּהֵן הַגָּדֹל וְאַחֲרֵי מוֹת הַכֹּהֵן
הַגָּדֹל יָשׁוּב הָרֹצֵחַ אֶל אֶרֶץ אֲחֻזָּתוֹ:</span>

**<span dir="rtl">כבר בתקופת המשנה הנושא, כנראה, כבר לא ריאלי (שלט החוק
הרומי), ובוודאי שאין כוהן גדול, ובכל זאת עוסקים בפרטים.</span>**

**<span dir="rtl">משנה, מכות, פרק ב'</span>**

<span dir="rtl">(א) אלו הן הגולין, ההורג נפש בשגגה. היה מעגל במעגילה
ונפלה עליו והרגתו, היה משלשל בחבית ונפלה עליו והרגתו, היה יורד בסלם ונפל
עליו והרגו, הרי זה גולה. אבל אם היה מושך במעגילה ונפלה עליו והרגתו, היה
דולה בחבית ונפסק החבל ונפלה עליו והרגתו, היה עולה בסלם ונפל עליו והרגו,
הרי זה אינו גולה. זה הכלל, כל שבדרך ירידתו, גולה. ושלא בדרך ירידתו, אינו
גולה. נשמט הברזל מקתו והרג, רבי אומר, אינו גולה. וחכמים אומרים, גולה. מן
העץ המתבקע, רבי אומר, גולה. וחכמים אומרים, אינו גולה**: \['אינו גולה',
כאן, בדרך כלל, פירושו פטור מכל עונש\]**</span>

<span dir="rtl">(ב) הזורק אבן לרשות הרבים והרג, הרי זה גולה. רבי אליעזר
בן יעקב אומר, אם מכשיצאתה האבן מידו הוציא הלז את ראשו וקבלה, הרי זה
פטור. זרק את האבן לחצרו והרג, אם יש רשות לנזֹק לכנס לשם, גולה. ואם לאו,
אינו גולה, שנאמר (דברים יט) ואשר יבא את רעהו ביער, מה היער רשות לנזֹק
ולמזיק לכנס לשם, ....</span>

<span dir="rtl">......</span>

<span dir="rtl">(ד) להיכן גולין, לערי מקלט. לשלש שבעבר הירדן ולשלש שבארץ
כנען....</span>

<span dir="rtl">(ה) ומכונות להן דרכים מזו לזו, שנאמר (דברים יט) תכין לך
הדרך ושלשת וגו'. ומוסרין להן שני תלמידי חכמים, שמא יהרגנו בדרך, וידברו
אליו...</span>

<span dir="rtl">(ו) רבי יוסי בר יהודה אומר, בתחלה, אחד שוגג ואחד מזיד
מקדימין לערי מקלט, ובית דין שולחין ומביאין אותו משם. מי שנתחיב מיתה בבית
דין, הרגוהו **\[בתקופה זו כבר בית דין מוציא להורג\]**. ושלא נתחיב מיתה,
פטרוהו. מי שנתחיב גלות, מחזירין אותם למקומו, שנאמר (במדבר לה) והשיבו אתו
העדה אל עיר מקלטו וגו'. אחד משוח בשמן המשחה ואחד המרבה בבגדים ואחד שעבר
ממשיחתו, (מחזירין את הרוצח). רבי יהודה אומר, אף משוח מלחמה מחזיר את
הרוצח. לפיכך אמותיהן של כהנים מספקות להן מחיה וכסות, כדי שלא יתפללו על
בניהם שימותו. **\[מדובר כאן על סוגי שונים של כוהנים גדולים שאינם בתפקיד,
ובכל זאת מותם מאפשר חזרתו של הגולה למקומו\].**</span>

**<span dir="rtl">כדאי לשים לב, שחכמי המשנה מכירים בשלוש דרגות של הריגה,
ולכן יש גם אפשרות של פטור מוחלט מעונש. המשמעות היא שגאולת הדם הייתה
בשליטה, כנראה בגלל החוק הרומי. מכאן גם שינוי ביחס לתפקיד ערי המקלט, עתה
הן לא קיימות כדי להציל את הרוצח מגואל הדם, אלא המגורים בעיר המקלט <u>הם
עונש גלות</u> להורג ברשלנות. הרוצח צפוי לדין מוות, לדין גלות, או
לזיכוי.</span>**

**<span dir="rtl">בתלמוד, תקופה שבוודאי הנושא היה תיאורטי בלבד, דווקא
דנים ומפרטים. למשל:</span>**

**<span dir="rtl">בבלי, בבא בתרא, דף ק'</span>**

<span dir="rtl">תנו רבנן דרך היחיד ארבע אמות, דרך מעיר לעיר שמונה
אמות,</span> <span dir="rtl">דרך הרבים שש עשרה אמות, דרך ערי מקלט שלשים
ושתים אמות....</span>

**<span dir="rtl">בבלי, מכות, י"ב</span>**

<span dir="rtl">אמר ר' אבהו ערי מקלט לא נתנו לקבורה דכתיב ומגרשיהם יהיו
לבהמתם ולרכושם ולכל חייתם לחיים נתנו ולא לקבורה ....</span>

**<span dir="rtl">כלומר, לדעתו לא מתים שם אלא יוצאים משם לבסוף.</span>**

**<span dir="rtl">ויקרא רבה, פרשה י'</span>**

<span dir="rtl">רבי סימון בשם ר' נתן אמר שני דברים אין להם כפרה ונתנה
להן תורה כפרה ואלו הן לשון הרע והורג נפש בשגגה .... ההורג נפש בשגגה אין
לו כפרה ונתנה לו תורה כפרה במה יתכפר לו במיתת כהן גדול הה"ד (במדבר לה)
ואחרי מות הכהן הגדול...</span>

**<span dir="rtl">\[הכותב מתלבט בין התפיסה המסורתית "הדם הצועק מן האדמה
ודורש כפרה" ובין התפיסה המתקדמת של המשפט החוקר את האחריות של
הרוצח\]</span>**

**<span dir="rtl">נושא "מות הכהן הגדול", המאפשר את שחרורו של הרוצח בשגגה
מעיר המקלט, מאוד לא ברור. עד כדי כך שלא מצאתי לו נימוק משכנע
בפרשנויות.</span>**

**<span dir="rtl">אבל יש נימוקים לא משכנעים...</span>**

**<span dir="rtl">ספר תורת המנחה לרבי יעקב סקילי דרשה כ"ה</span>**

**<span dir="rtl">(ר יעקב בן ר' חננאל סקילי, המאה ה 14, ספרד, תלמיד
הרשב"א)</span>**

<span dir="rtl">וטעם ההורג בשגגה לנוס לעיר מקלט וישב שם עד מות הכהן
הגדול, כדי להעלימו מעין גואל הדם שלא יחם לבבו והכהו נפש. ותלה עמידתו שם
עד מות הכהן הגדול כדי שיתנחם גואל הדם, כי טבע בני אדם שהם מתנחמים כשיארע
לאחרים מה שאירע להם, ומי שמת לו מת הוא מתנחם קצת במיתת אחר כמוהו, וכל
שכן גדול ונכבד ממנו, ומי לנו גדול בישראל ככהן גדול, וכשרואה גואל הדם
שכהן גדול מת, מתנחם קצת ותסתלק ממנו חמתו ומשום כך תלאה במיתת כהן גדול.
ורז"ל (מכות יא) פירשו מפני שכהן גדול גרם לזאת התקלה שהיה לו לבקש רחמים
שלא תבא תקלה זו בישראל:</span>

**<span dir="rtl">יעקב סקילה הוא לא הראשון שרואה ב"מות הכהן הגדול" מאורע
דרמטי שיכול להשכיח את החטאים המקומיים. הוא כותב זאת בצורה ברורה, אך
הנימוק אינו משכנע, ולכן מביא נימוק נוסף שגם הוא אינו משכנע. כידוע שני
נימוקים, שכל אחד מהם לא משכנע, משכנעים עוד פחות.</span>**

**<span dir="rtl">ובאמת הציטוט שלו הוא מבבלי, מכות, דף י"א:</span>**

<span dir="rtl">\[אמר\] ההוא סבא מפירקיה דרבא שמיע לי שהיה להן לבקש
רחמים על דורן ולא בקשו...  
**אבל, מה בכך, הרי לא הכהן הגדול נענש... **</span>
