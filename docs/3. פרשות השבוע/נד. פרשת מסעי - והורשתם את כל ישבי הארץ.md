<span dir="rtl"><u>פרשת מסעי – והורשתם את כל ישבי הארץ</u></span>

<u><span dir="rtl">ספר במדבר פרק לג</span></u>

<span dir="rtl">(נב) וְהוֹרַשְׁתֶּם אֶת כָּל ישְׁבֵי הָאָרֶץ מִפְּנֵיכֶם וְאִבַּדְתֶּם אֵת כָּל מַשְׂכִּיֹּתָם
וְאֵת כָּל צַלְמֵי מַסֵּכֹתָם תְּאַבֵּדוּ וְאֵת כָּל בָּמוֹתָם תַּשְׁמִידוּ</span>:

<span dir="rtl">(נג) וְהוֹרַשְׁתֶּם אֶת הָאָרֶץ וִישַׁבְתֶּם בָּהּ כִּי לָכֶם נָתַתִּי אֶת הָאָרֶץ לָרֶשֶׁת
אֹתָהּ</span>:

<span dir="rtl">(נד) וְהִתְנַחַלְתֶּם אֶת הָאָרֶץ בְּגוֹרָל לְמִשְׁפְּחֹתֵיכֶם לָרַב תַּרְבּוּ אֶת נַחֲלָתוֹ
וְלַמְעַט תַּמְעִיט אֶת נַחֲלָתוֹ אֶל אֲשֶׁר יֵצֵא לוֹ שָׁמָּה הַגּוֹרָל לוֹ יִהְיֶה לְמַטּוֹת אֲבֹתֵיכֶם
תִּתְנֶחָלוּ</span>:

<span dir="rtl">(נה) **וְאִם לֹא תוֹרִישׁוּ אֶת ישְׁבֵי הָאָרֶץ מִפְּנֵיכֶם** וְהָיָה **אֲשֶׁר
תּוֹתִירוּ מֵהֶם** לְשִׂכִּים בְּעֵינֵיכֶם וְלִצְנִינִם בְּצִדֵּיכֶם וְצָרֲרוּ אֶתְכֶם עַל הָאָרֶץ אֲשֶׁר אַתֶּם
ישְׁבִים בָּהּ</span>:

<span dir="rtl">(נו) וְהָיָה כַּאֲשֶׁר דִּמִּיתִי לַעֲשׂוֹת לָהֶם אֶעֱשֶׂה לָכֶם:</span>

<span dir="rtl">קודם כל ברור, שאין איום דמוגרפי (כי אין דמוקרטיה...) אלא
איום תרבותי.</span>

<span dir="rtl">מה פירוש "והורשתם"? ברור שצריך להשמיד את כל סממני הפולחן
שלהם. אבל בפסוק נ"ה יש רמז: "והיה אשר תותירו מהם" וברור שהכוונה ל"יושבי
הארץ".</span>

<span dir="rtl">כלומר, להשמיד...</span>

<span dir="rtl">דברים מפורשים נמצאים בספר דברים.</span>

<u><span dir="rtl">ספר דברים פרק כ</span></u>

<span dir="rtl">(י) כִּי תִקְרַב אֶל עִיר לְהִלָּחֵם עָלֶיהָ וְקָרָאתָ אֵלֶיהָ לְשָׁלוֹם</span>:

<span dir="rtl">(יא) וְהָיָה אִם שָׁלוֹם תַּעַנְךָ וּפָתְחָה לָךְ וְהָיָה כָּל הָעָם הַנִּמְצָא בָהּ
יִהְיוּ לְךָ לָמַס וַעֲבָדוּךָ</span>:

<span dir="rtl">(יב) וְאִם לֹא תַשְׁלִים עִמָּךְ וְעָשְׂתָה עִמְּךָ מִלְחָמָה וְצַרְתָּ עָלֶיהָ</span>:

<span dir="rtl">(יג) וּנְתָנָהּ יְהֹוָה אֱלֹהֶיךָ בְּיָדֶךָ וְהִכִּיתָ אֶת כָּל זְכוּרָהּ לְפִי
חָרֶב</span>:

<span dir="rtl">(יד) רַק הַנָּשִׁים וְהַטַּף וְהַבְּהֵמָה וְכֹל אֲשֶׁר יִהְיֶה בָעִיר כָּל שְׁלָלָהּ תָּבֹז
לָךְ וְאָכַלְתָּ אֶת שְׁלַל אֹיְבֶיךָ אֲשֶׁר נָתַן יְהֹוָה אֱלֹהֶיךָ לָךְ</span>:

<span dir="rtl">עד כאן, "הכל טוב", מנהגי מלחמה נהוגים בימים ההם. או
כיבוש כלכלי, או השמדת הגברים וביזה של כל השאר. אבל...</span>

<span dir="rtl">(טו) כֵּן תַּעֲשֶׂה לְכָל הֶעָרִים הָרְחֹקֹת מִמְּךָ מְאֹד אֲשֶׁר לֹא מֵעָרֵי הַגּוֹיִם
הָאֵלֶּה הֵנָּה</span>:

**<span dir="rtl">(טז) רַק מֵעָרֵי הָעַמִּים הָאֵלֶּה אֲשֶׁר יְהֹוָה אֱלֹהֶיךָ נֹתֵן לְךָ נַחֲלָה לֹא
תְחַיֶּה כָּל נְשָׁמָה</span>:**

**<span dir="rtl">(יז) כִּי הַחֲרֵם תַּחֲרִימֵם הַחִתִּי וְהָאֱמֹרִי הַכְּנַעֲנִי וְהַפְּרִזִּי הַחִוִּי
וְהַיְבוּסִי כַּאֲשֶׁר צִוְּךָ יְהֹוָה אֱלֹהֶיךָ</span>:**

<span dir="rtl">הביטוי "החרם תחרימם" מובן מכאן, שהוא השמדה.</span>

<span dir="rtl">והתירוץ הוא שוב דתי...</span>

<span dir="rtl">(יח) לְמַעַן אֲשֶׁר לֹא יְלַמְּדוּ אֶתְכֶם לַעֲשׂוֹת כְּכֹל תּוֹעֲבֹתָם אֲשֶׁר עָשׂוּ
לֵאלֹהֵיהֶם וַחֲטָאתֶם לַיהֹוָה אֱלֹהֵיכֶם:</span>

<span dir="rtl">התפיסה הזאת קיימת לאורך כל הדורות, אם גם תפיסת מיעוט,
הנה למשל החמרה:</span>

<u><span dir="rtl">אור החיים על במדבר פרק לג פסוק נב</span>
<span dir="rtl">(חיים בן עטר, מרוקו – ירושלים נפטר 1743)</span></u>

<span dir="rtl">(נב) והורשתם וגו', והגם שאמר הכתוב בשבע עממין לא תחיה כל
נשמה (דברים כ טז), כאן מדבר הכתוב חוץ מז' עממין הנמצאין שם, ולזה דקדק
לומר **את כל יושבי הארץ,** לומר אפילו שאינם מז' עממין, או אפשר שחוזר על
אומות שאין כח בהם להורגם שישתדלו להורישם, ולא יניחו מהם בארץ:</span>

<span dir="rtl">במילים אחרות, את מי שאתה לא הורג תגרש.</span>

<span dir="rtl">אבל, במשך הדורות מתבררים שני דברים:</span>

1.  <span dir="rtl">מעולם זה לא נעשה.</span>

2.  <span dir="rtl">הפרשנויות מתעדנות בדרך כלל...</span>

<span dir="rtl">לכל אורך התנ"ך אנחנו מוצאים שבטים או עמים זרים יושבים
בקרב בני ישראל (או בני ישראל בקרבם...).</span>

<u><span dir="rtl">ספר שופטים פרק א</span></u>

<span dir="rtl">(כא) וְאֶת הַיְבוּסִי יֹשֵׁב יְרוּשָׁלַם לֹא הוֹרִישׁוּ בְּנֵי בִנְיָמִן וַיֵּשֶׁב
הַיְבוּסִי אֶת בְּנֵי בִנְיָמִן בִּירוּשָׁלַם עַד הַיּוֹם הַזֶּה:</span>

<u><span dir="rtl">ספר שופטים פרק א</span></u>

<span dir="rtl">(כז) וְלֹא הוֹרִישׁ מְנַשֶּׁה אֶת בֵּית שְׁאָן וְאֶת בְּנֹתֶיהָ וְאֶת תַּעְנַךְ וְאֶת
בְּנֹתֶיהָ וְאֶת יֹשְׁבֵי דוֹר וְאֶת בְּנוֹתֶיהָ וְאֶת יוֹשְׁבֵי יִבְלְעָם וְאֶת בְּנֹתֶיהָ וְאֶת יוֹשְׁבֵי מְגִדּוֹ
וְאֶת בְּנֹתֶיהָ וַיּוֹאֶל הַכְּנַעֲנִי לָשֶׁבֶת בָּאָרֶץ הַזֹּאת</span>:

<span dir="rtl">(כח) וַיְהִי כִּי חָזַק יִשְׂרָאֵל וַיָּשֶׂם אֶת הַכְּנַעֲנִי לָמַס **וְהוֹרֵישׁ לֹא
הוֹרִישׁוֹ**</span>:

<span dir="rtl">(כט) וְאֶפְרַיִם לֹא הוֹרִישׁ אֶת הַכְּנַעֲנִי הַיּוֹשֵׁב בְּגָזֶר וַיֵּשֶׁב הַכְּנַעֲנִי
בְּקִרְבּוֹ בְּגָזֶר</span>:

<span dir="rtl">(ל) זְבוּלֻון לֹא הוֹרִישׁ אֶת יוֹשְׁבֵי קִטְרוֹן וְאֶת יוֹשְׁבֵי נַהֲלֹל וַיֵּשֶׁב
הַכְּנַעֲנִי בְּקִרְבּוֹ וַיִּהְיוּ לָמַס</span>:

<span dir="rtl">(לא) אָשֵׁר לֹא הוֹרִישׁ אֶת יֹשְׁבֵי עַכּוֹ וְאֶת יוֹשְׁבֵי צִידוֹן וְאֶת אַחְלָב
וְאֶת אַכְזִיב וְאֶת חֶלְבָּה וְאֶת אֲפִיק וְאֶת רְחֹב</span>:

<span dir="rtl">(לב) וַיֵּשֶׁב הָאָשֵׁרִי בְּקֶרֶב הַכְּנַעֲנִי יֹשְׁבֵי הָאָרֶץ כִּי לֹא
הוֹרִישׁוֹ</span>:

<span dir="rtl">(לג) נַפְתָּלִי לֹא הוֹרִישׁ אֶת יֹשְׁבֵי בֵית שֶׁמֶשׁ וְאֶת יֹשְׁבֵי בֵית עֲנָת
וַיֵּשֶׁב בְּקֶרֶב הַכְּנַעֲנִי יֹשְׁבֵי הָאָרֶץ וְיֹשְׁבֵי בֵית שֶׁמֶשׁ וּבֵית עֲנָת הָיוּ לָהֶם לָמַס</span>:

<span dir="rtl">(לד) וַיִּלְחֲצוּ הָאֱמֹרִי אֶת בְּנֵי דָן הָהָרָה כִּי לֹא נְתָנוֹ לָרֶדֶת
לָעֵמֶק</span>:

<span dir="rtl">(לה) וַיּוֹאֶל הָאֱמֹרִי לָשֶׁבֶת בְּהַר חֶרֶס בְּאַיָּלוֹן וּבְשַׁעַלְבִים וַתִּכְבַּד יַד
בֵּית יוֹסֵף וַיִּהְיוּ לָמַס:</span>

<span dir="rtl">בספר שופטים, הכל מופיע כיחסי כוחות. אבל גם אם הכוח אצל
בני ישראל, אין השמדה ואין גירוש, אלא כיבוש "קולוניאלי", שעבוד
כלכלי.</span>

<span dir="rtl">אבל, מתקופת דוד, לכאורה הכוח הוא בידי השבטים הישראליים
המאוחדים, ומתברר, שלא רק זרים חיים בקרבם, אלא גם עולים לגדולה....</span>

<u><span dir="rtl">ספר שמואל ב פרק כג</span> <span dir="rtl">(גיבורי
דוד)</span></u>

<span dir="rtl">(לז) צֶלֶק הָעַמֹּנִי נַחְרַי הַבְּאֵרֹתִי נֹשֵׂא כְּלֵי יוֹאָב בֶּן צְרֻיָה</span>:

<span dir="rtl">(לח) עִירָא הַיִּתְרִי גָּרֵב הַיִּתְרִי</span>:

<span dir="rtl">(לט) **אוּרִיָּה הַחִתִּי** כֹּל שְׁלשִׁים וְשִׁבְעָה:</span>

<u><span dir="rtl">ספר שמואל ב פרק כא</span></u>

<span dir="rtl">(ב) וַיִּקְרָא הַמֶּלֶךְ לַגִּבְעֹנִים וַיֹּאמֶר אֲלֵיהֶם וְהַגִּבְעֹנִים לֹא מִבְּנֵי
יִשְׂרָאֵל הֵמָּה כִּי אִם **מִיֶּתֶר הָאֱמֹרִי** וּבְנֵי יִשְׂרָאֵל נִשְׁבְּעוּ לָהֶם וַיְבַקֵּשׁ שָׁאוּל לְהַכֹּתָם
בְּקַנֹּאתוֹ לִבְנֵי יִשְׂרָאֵל וִיהוּדָה:</span>

<span dir="rtl">ובהמשך, הוא מתייעץ אתם מה לעשות כדי לרצותם, ועל ידי כך
תיפסק המגיפה.</span>

<u><span dir="rtl">ספר שמואל ב פרק כד</span></u>

<span dir="rtl">(ד) וַיֶּחֱזַק דְּבַר הַמֶּלֶךְ אֶל יוֹאָב וְעַל שָׂרֵי הֶחָיִל וַיֵּצֵא יוֹאָב וְשָׂרֵי
הַחַיִל לִפְנֵי הַמֶּלֶךְ לִפְקֹד אֶת הָעָם אֶת יִשְׂרָאֵל</span>:

<span dir="rtl">(ה) וַיַּעַבְרוּ אֶת הַיַּרְדֵּן וַיַּחֲנוּ בַעֲרוֹעֵר יְמִין הָעִיר אֲשֶׁר בְּתוֹךְ הַנַּחַל
הַגָּד וְאֶל יַעְזֵר</span>:

<span dir="rtl">(ו) וַיָּבֹאוּ הַגִּלְעָדָה וְאֶל אֶרֶץ תַּחְתִּים חָדְשִׁי וַיָּבֹאוּ דָּנָה יַּעַן וְסָבִיב
אֶל צִידוֹן</span>:

<span dir="rtl">(ז) וַיָּבֹאוּ מִבְצַר צֹר **וְכָל עָרֵי הַחִוִּי וְהַכְּנַעֲנִי** וַיֵּצְאוּ אֶל נֶגֶב
יְהוּדָה בְּאֵר שָׁבַע:</span>

<u><span dir="rtl">ספר שמואל ב פרק ו</span></u>

<span dir="rtl">(ט) וַיִּרָא דָּוִד אֶת יְהֹוָה בַּיּוֹם הַהוּא וַיֹּאמֶר אֵיךְ יָבוֹא אֵלַי אֲרוֹן
יְהֹוָה</span>:

<span dir="rtl">(י) וְלֹא אָבָה דָוִד לְהָסִיר אֵלָיו אֶת אֲרוֹן יְהֹוָה עַל עִיר דָּוִד וַיַּטֵּהוּ
**דָוִד בֵּית עֹבֵד אֱדוֹם הַגִּתִּי:**</span>

<u><span dir="rtl">ספר שמואל ב פרק כד</span></u>

<span dir="rtl">(יח) וַיָּבֹא גָד אֶל דָּוִד בַּיּוֹם הַהוּא וַיֹּאמֶר לוֹ עֲלֵה הָקֵם לַיהֹוָה
מִזְבֵּחַ **בְּגֹרֶן אֲרַוְנָה הַיְבֻסִי**</span>**:**

<span dir="rtl">(יט) וַיַּעַל דָּוִד כִּדְבַר גָּד כַּאֲשֶׁר צִוָּה יְהֹוָה</span>:

<span dir="rtl">(כ) וַיַּשְׁקֵף אֲרַוְנָה וַיַּרְא אֶת הַמֶּלֶךְ וְאֶת עֲבָדָיו עֹבְרִים עָלָיו וַיֵּצֵא
אֲרַוְנָה וַיִּשְׁתַּחוּ לַמֶּלֶךְ אַפָּיו אָרְצָה</span>:

<span dir="rtl">(כא) וַיֹּאמֶר אֲרַוְנָה מַדּוּעַ בָּא אֲדֹנִי הַמֶּלֶךְ אֶל עַבְדּוֹ וַיֹּאמֶר דָּוִד
**לִקְנוֹת מֵעִמְּךָ אֶת הַגֹּרֶן לִבְנוֹת מִזְבֵּחַ לַיהֹוָה** וְתֵעָצַר הַמַּגֵּפָה מֵעַל הָעָם:</span>

<u><span dir="rtl">ספר שופטים פרק ד</span></u>

<span dir="rtl">(יא) וְחֶבֶר הַקֵּינִי נִפְרָד מִקַּיִן מִבְּנֵי חֹבָב חֹתֵן מֹשֶׁה וַיֵּט אָהֳלוֹ עַד
אֵלוֹן בְּצַעֲנַנִּים אֲשֶׁר אֶת קֶדֶשׁ:</span>

<u><span dir="rtl">ספר שופטים פרק ה</span></u>

<span dir="rtl">(כד) תְּבֹרַךְ מִנָּשִׁים יָעֵל אֵשֶׁת חֶבֶר הַקֵּינִי מִנָּשִׁים בָּאֹהֶל
תְּבֹרָךְ</span>:

<span dir="rtl">(כה) מַיִם שָׁאַל חָלָב נָתָנָה בְּסֵפֶל אַדִּירִים הִקְרִיבָה חֶמְאָה</span>:

<span dir="rtl">(כו) יָדָהּ לַיָּתֵד תִּשְׁלַחְנָה וִימִינָהּ לְהַלְמוּת עֲמֵלִים וְהָלְמָה סִיסְרָא
מָחֲקָה רֹאשׁוֹ וּמָחֲצָה וְחָלְפָה רַקָּתוֹ:</span>

<span dir="rtl">בעלי ברית? לא תמיד... בהבטחה לאברהם הם מיותרים...</span>

<u><span dir="rtl">ספר בראשית פרק טו</span></u>

<span dir="rtl">(יח) בַּיּוֹם הַהוּא כָּרַת יְהֹוָה אֶת אַבְרָם בְּרִית לֵאמֹר לְזַרְעֲךָ נָתַתִּי אֶת
הָאָרֶץ הַזֹּאת מִנְּהַר מִצְרַיִם עַד הַנָּהָר הַגָּדֹל נְהַר פְּרָת</span>:

<span dir="rtl">(יט) אֶת הַקֵּינִי וְאֶת הַקְּנִזִּי וְאֵת הַקַּדְמֹנִי</span>:

<span dir="rtl">(כ) וְאֶת הַחִתִּי וְאֶת הַפְּרִזִּי וְאֶת הָרְפָאִים</span>:

<span dir="rtl">(כא) וְאֶת הָאֱמֹרִי וְאֶת הַכְּנַעֲנִי וְאֶת הַגִּרְגָּשִׁי וְאֶת הַיְבוּסִי:</span>

<span dir="rtl">וכמובן הפרשנות הדתית, ובעקיפין אידיאליה של
שלום...:</span>

<u><span dir="rtl">ספר שופטים פרק ג</span></u>

<span dir="rtl">(א) וְאֵלֶּה **הַגּוֹיִם אֲשֶׁר הִנִּיחַ יְהֹוָה לְנַסּוֹת בָּם אֶת יִשְׂרָאֵל** אֵת כָּל
אֲשֶׁר לֹא יָדְעוּ אֵת כָּל מִלְחֲמוֹת כְּנָעַן</span>:

<span dir="rtl">(ב) רַק לְמַעַן דַּעַת דֹּרוֹת בְּנֵי יִשְׂרָאֵל לְלַמְּדָם מִלְחָמָה רַק אֲשֶׁר לְפָנִים
לֹא יְדָעוּם</span>:

<span dir="rtl">(ג) חֲמֵשֶׁת סַרְנֵי פְלִשְׁתִּים וְכָל הַכְּנַעֲנִי וְהַצִּידֹנִי וְהַחִוִּי יֹשֵׁב הַר
הַלְּבָנוֹן מֵהַר בַּעַל חֶרְמוֹן עַד לְבוֹא חֲמָת</span>:

<span dir="rtl">(ד) וַיִּהְיוּ לְנַסּוֹת בָּם אֶת יִשְׂרָאֵל לָדַעַת הֲיִשְׁמְעוּ אֶת מִצְוֹת יְהֹוָה אֲשֶׁר
צִוָּה אֶת אֲבוֹתָם בְּיַד מֹשֶׁה</span>:

<span dir="rtl">(ה) **וּבְנֵי יִשְׂרָאֵל יָשְׁבוּ בְּקֶרֶב הַכְּנַעֲנִי הַחִתִּי וְהָאֱמֹרִי וְהַפְּרִזִּי
וְהַחִוִּי וְהַיְבוּסִי**</span>**:**

<span dir="rtl">(ו) וַיִּקְחוּ אֶת בְּנוֹתֵיהֶם לָהֶם לְנָשִׁים וְאֶת בְּנוֹתֵיהֶם נָתְנוּ לִבְנֵיהֶם
וַיַּעַבְדוּ אֶת אֱלֹהֵיהֶם:</span>

<span dir="rtl">אין חוק אזרחות.</span>

<span dir="rtl">מי שבאמת נאבק על "טהרת הגזע" היהודי הרי הם עזרא ונחמיה
בתחילת ימי הבית השני, תחת שלטון פרס.</span>

<span dir="rtl">קודם כל התבצרות כנגד יושבי הארץ מסביב.</span>

<u><span dir="rtl">ספר נחמיה פרק ב</span></u>

<span dir="rtl">(יט) וַיִּשְׁמַע סַנְבַלַּט הַחֹרֹנִי וְטֹבִיָּה הָעֶבֶד הָעַמּוֹנִי וְגֶשֶׁם הָעַרְבִי
וַיַּלְעִגוּ לָנוּ וַיִּבְזוּ עָלֵינוּ וַיֹּאמְרוּ מָה הַדָּבָר הַזֶּה אֲשֶׁר אַתֶּם עֹשִׂים הַעַל הַמֶּלֶךְ אַתֶּם
מֹרְדִים:</span>

<span dir="rtl">אבל אחר כך, מאבק פנימי.</span>

<u><span dir="rtl">ספר עזרא פרק ט</span></u>

<span dir="rtl">(א) וּכְכַלּוֹת אֵלֶּה נִגְּשׁוּ אֵלַי הַשָּׂרִים לֵאמֹר לֹא נִבְדְּלוּ הָעָם יִשְׂרָאֵל
וְהַכֹּהֲנִים וְהַלְוִיִּם מֵעַמֵּי הָאֲרָצוֹת כְּתוֹעֲבֹתֵיהֶם לַכְּנַעֲנִי הַחִתִּי הַפְּרִזִּי הַיְבוּסִי הָעַמֹּנִי
הַמֹּאָבִי הַמִּצְרִי וְהָאֱמֹרִי</span>:

<span dir="rtl">(ב) כִּי נָשְׂאוּ מִבְּנֹתֵיהֶם לָהֶם וְלִבְנֵיהֶם וְהִתְעָרְבוּ **זֶרַע הַקֹּדֶשׁ**
בְּעַמֵּי הָאֲרָצוֹת וְיַד הַשָּׂרִים וְהַסְּגָנִים הָיְתָה בַּמַּעַל הַזֶּה רִאשׁוֹנָה</span>:

<span dir="rtl">(ג) וּכְשָׁמְעִי אֶת הַדָּבָר הַזֶּה קָרַעְתִּי אֶת בִּגְדִי וּמְעִילִי וָאֶמְרְטָה מִשְּׁעַר
רֹאשִׁי וּזְקָנִי וָאֵשְׁבָה מְשׁוֹמֵם</span>:

<span dir="rtl">(ד) וְאֵלַי יֵאָסְפוּ כֹּל חָרֵד בְּדִבְרֵי אֱלֹהֵי יִשְׂרָאֵל עַל **מַעַל הַגּוֹלָה**
וַאֲנִי ישֵׁב מְשׁוֹמֵם עַד לְמִנְחַת הָעָרֶב</span>:

<span dir="rtl">(ה) וּבְמִנְחַת הָעֶרֶב קַמְתִּי מִתַּעֲנִיתִי וּבְקָרְעִי בִגְדִי וּמְעִילִי וָאֶכְרְעָה
עַל בִּרְכַּי וָאֶפְרְשָׂה כַפַּי אֶל יְהֹוָה אֱלֹהָי</span>:

<span dir="rtl">(ו) וָאֹמְרָה אֱלֹהַי בֹּשְׁתִּי וְנִכְלַמְתִּי לְהָרִים אֱלֹהַי פָּנַי אֵלֶיךָ כִּי
עֲוֹנֹתֵינוּ רָבוּ לְמַעְלָה רֹאשׁ וְאַשְׁמָתֵנוּ גָדְלָה עַד לַשָּׁמָיִם:</span>

<span dir="rtl">והמנהיגים דורשים לגרש נשים נכריות (ואת בניהם!) וכו.
הצליחו או לא.</span>

<span dir="rtl">המעניין כאן הוא הופעת המושג "זרע קודש". ו"התערבו".
כלומר, נישואי התערובת הם לא בעיה דתית תרבותית רק, אלא, אולי, מתחילים
להיות בעיה גזעית.</span>

<span dir="rtl">לפני שנעבור לבירור דעתם של חכמים לאחר הגלות, ביחס להשמדת
עמים, נראה היכן בכלל ישבו אותם "בני ישראל" ששאפו לארץ "נקייה" מזרים, כמו
רבים מאחינו בני ישראל בימינו.</span>

<span dir="rtl">זוהי ממלכת דוד, על פי גבולותיה המתוארים בספר שמואל. אין
עדויות ארכיאולוגיות או חוץ מקראיות. נשים לב שזו אמפריה. לא ארץ "בני
ישראל". סביר שהיא דמיונית.</span>

<img src="נד. פרשת מסעי - והורשתם את כל ישבי הארץ/media/image1.jpeg"
style="width:4.97917in;height:7.29167in" />

<span dir="rtl">זו מפה יותר ריאלית, של ישראל ויהודה, בימי אחאב (המאה
התשיעית לפנה"ס).</span>

<span dir="rtl">ישראל אמנם שולטת במואב (מצבת מישע מתארת את שחרורה של
מואב). ייתכן שגבול יהודה דרומה מוגזם קצת, אך עציון גבר מוזכרת בתקופה
זו.</span>

<img src="נד. פרשת מסעי - והורשתם את כל ישבי הארץ/media/image2.jpeg"
style="width:4.98958in;height:7.29167in" />

<span dir="rtl">זוהי מפה סבירה למדי, בתקופת שלטון אשור במזרח התיכון,
ולאחר חורבן שומרון.</span>

<img src="נד. פרשת מסעי - והורשתם את כל ישבי הארץ/media/image3.jpeg"
style="width:4.96875in;height:7.28125in" />

<span dir="rtl">וכאן, שיבת ציון, תחת שלטון פרס, נותנת ליהודים החוזרים את
ירושלים וסביבתה.</span>

<img src="נד. פרשת מסעי - והורשתם את כל ישבי הארץ/media/image4.jpeg"
style="width:5.01042in;height:7.29167in" />

<span dir="rtl">הגבולות הרחבים ביותר של שלטון יהודי עצמאי הם בימי
אלכסנדר ינאי, ולאחר מלחמות כיבושים רבים. אינם, כמובן, גבולות התיישבות
יהודית.</span>

<img src="נד. פרשת מסעי - והורשתם את כל ישבי הארץ/media/image5.jpeg"
style="width:4.97917in;height:7.29167in" />

<span dir="rtl"></span>

<span dir="rtl">וכך מתאר זאת יוסף בן מתתיהו.</span>

<span dir="rtl">מתוך "מלחמת היהודים נגד הרומאים" מאת יוסף בן מתתיהו,
תרגום: יעקב נפתלי שמחוני, מאתר פרויקט בן יהודה.</span>

<span dir="rtl">קטע המתאר את מלחמות אלכסנדר ינאי, שבזמנו גבולות ממלכת
החשמונאים, כנראה הגיעו לגודל מכסימלי, בעקבות כיבושיו.</span>

<span dir="rtl">ב. ומלחמה היתה בינו ובין תלמי המכֻנּה לַתּוּרוֹס. כאשר כבש את
העיר כפר שיחין (אסוֹכיס) ואלכסנדרוס המית רבים מן השונאים, אך הנצחון נטה
לצד תלמי. אבל אחרי אשר נרדף תלמי על־ידי אמו קלֶאוֹפטרה ושב אל ארץ מצרים,
כבש אלכסנדרוס במצור את גדר (גַדַּרָה) ואת חמתא (אַמַתּוֹס), הגדול במבצרי עבר
הירדן, שבו נמצאו מחמדי אוצרות תאודורוס וזֶנון. אבל תאודורוס בא עליו פתאם
ולקח מידו את אוצרותיו וגם תפש את כבוּדַת המלך והמית מן היהודים כעשרת אלפים
איש. בשוב אלכסנדרוס לאיתנו אחרי המַכָּה הזאת פנה אל ארץ החוף ולכד את עזה
ואת רַפיה ואת אנתֵּדון, אשר נקראה אחרי־כן על־ידי הורדוס המלך בשם
אָגרִיפִּיַּס.</span>

<span dir="rtl">ג. ואחרי אשר כבש המלך את הערים האלה ומכר את יושביהן
לעבדים התקומם עליו עם יהודה בימי החג – כי רֹב המריבות פורצות בקרבם למועדי
שמחתם \[מוכר לנו?\]– ויש לחשוב, כי לא היה בכחו להפר את העצה הרעה הזאת,
**לולא עזרו לו שכירי צבאו הנכרים מארצות פּיסִדיּה וקִילִיקיהּ** (כי את בני
סוריה לא אסף אל צבא שכיריו, בדעתו את שנאתם הגדולה לעם יהודה). אחרי אשר
הכה אלכסנדרוס במתקוממים יותר מששת אלפים איש יצא להלחם בגבולות הערבים
ולקח מהם את הגלעד ואת מואב ושׂם מס על יושבי שתי הארצות ואחרי־כן שב להַצּות
על חמתא. תאודורוס נבהל לשמע נצחונותיו וברח מפניו והמלך מצא את המבצר עזוב
וריק ותפש אותו באפס־יד והחריבו.</span>

<span dir="rtl">עד המרד הגדול בשנת 67 לספירה, כבר יש ערים מעורבות רבות
בארץ (אולי הרוב)</span>

<span dir="rtl">זה בולט גם בעובדה שמעט מאוד ערים מרדו במרד הגדול.</span>

<span dir="rtl">ראינו שמבחינת ההיסטוריה של ימי בית ראשון ושני:</span>

1.  <span dir="rtl">אין גבולות מוגדרים לארץ ישראל.</span>

2.  <span dir="rtl">תמיד האוכלוסיה מעורבת.</span>

<u><span dir="rtl">רש"י על במדבר פרק לג פסוק נב</span>
<span dir="rtl">(פסוקי הפרשה שלנו),</span></u> <span dir="rtl">נזהר
מפירוש "קטלני".</span>

<span dir="rtl">(נב) והורשתם - וגרשתם:</span>

<span dir="rtl">פלפול רב, קיים במקורות הרבניים, על שתי מילים בקטע מספר
דברים – "לא תחנם", ומראה את ההתרככות היחסית, שקיימת, בדרך כלל, ביחס
לגויים החיים בארץ ישראל.</span>

<u><span dir="rtl">ספר דברים פרק ז</span></u>

<span dir="rtl">(א) כִּי יְבִיאֲךָ יְהֹוָה אֱלֹהֶיךָ אֶל הָאָרֶץ אֲשֶׁר אַתָּה בָא שָׁמָּה לְרִשְׁתָּהּ
וְנָשַׁל גּוֹיִם רַבִּים מִפָּנֶיךָ הַחִתִּי וְהַגִּרְגָּשִׁי וְהָאֱמֹרִי וְהַכְּנַעֲנִי וְהַפְּרִזִּי וְהַחִוִּי וְהַיְבוּסִי
שִׁבְעָה גוֹיִם רַבִּים וַעֲצוּמִים מִמֶּךָּ</span>:

<span dir="rtl">(ב) וּנְתָנָם יְהֹוָה אֱלֹהֶיךָ לְפָנֶיךָ **וְהִכִּיתָם הַחֲרֵם תַּחֲרִים אֹתָם** לֹא
תִכְרֹת לָהֶם בְּרִית **וְלֹא תְחָנֵּם**</span>:

<span dir="rtl">(ג) וְלֹא תִתְחַתֵּן בָּם בִּתְּךָ לֹא תִתֵּן לִבְנוֹ וּבִתּוֹ לֹא תִקַּח
לִבְנֶךָ:</span>

<span dir="rtl">בדרך כלל "החרם תחרים" בתנ"ך, מובנו השמדה פיזית. ולכן
הפשט של \|"לא תחנם" הוא לא תחון אותם, לא תרחם עליהם. ובכל זאת הפסוק הבא
מראה שהם קיימים.... ולכן ניתן לפרש גם פירושים אחרים.</span>

<span dir="rtl">הפירושים המקובלים הם "לא תתן להם חנייה" (כלומר, לא תקלוט
אותם), "לא תתן להם חן", "לא תתן להם מתנת חינם" (כלומר, רק עסקים).</span>

<span dir="rtl">במשנה יש הגבלות של ממש, בגלל הפרשנות של "לא תתן להם
חנייה בקרקע". אם כי הויכוח בין חכמים מרמז שההלכות הן תיאורטיות
למדי:</span>

<u><span dir="rtl">משנה מסכת עבודה זרה פרק א</span></u>

<span dir="rtl">אֵין מַשְׂכִּירִין לָהֶם בָּתִּים בְּאֶרֶץ יִשְׂרָאֵל, וְאֵין צָרִיךְ לוֹמַר שָׂדוֹת.
ובְסורְיָא מַשְׂכִּירִין לָהֶם בָּתִּים, אֲבָל לֹא שָׂדוֹת. ובְחוּץ לָאָרֶץ מוֹכְרִין לָהֶם בָּתִּים
וּמַשְׂכִּירִין שָׂדוֹת, דִּבְרֵי רַבִּי מֵאִיר. רַבִּי יוֹסֵי אוֹמֵר, בְּאֶרֶץ יִשְׂרָאֵל מַשְׂכִּירִין לָהֶם
בָּתִּים, אֲבָל לֹא שָׂדוֹת. ובְסוּרְיָא מוֹכְרִין בָּתִּים וּמַשְׂכִּירִין שָׂדוֹת. ובְחוּצָה לָאָרֶץ מוֹכְרִין
אֵלּוּ וָאֵלּוּ</span>:

<span dir="rtl">(ט) אַף בִּמְקוֹם שֶׁאָמְרוּ לְהַשְׂכִּיר, לֹא לְבֵית דִּירָה אָמְרוּ, מִפְּנֵי שֶׁהוּא
מַכְנִיס לְתוֹכוֹ עֲבוֹדָה זָרָה, שֶׁנֶּאֱמַר (דברים ז) וְלֹא תָבִיא תוֹעֵבָה אֶל בֵּיתֶךָ. ובְכָל מָקוֹם
לֹא יַשְׂכִּיר לוֹ אֶת הַמֶּרְחָץ, מִפְּנֵי שֶׁהִיא נִקְרֵאת עַל שְׁמוֹ:</span>

<span dir="rtl">ובתלמוד יש המקלים ופונים לכיוונים אחרים:</span>

<u><span dir="rtl">תלמוד בבלי מסכת עבודה זרה דף כ/א</span></u>

<span dir="rtl">אם כן לימא קרא לא תחינם? מאי לא תחנם? שמע מינה כולהו
תניא נמי הכי</span>

<span dir="rtl">לא תחנם – לא תתן להם חנייה בקרקע.</span>

<span dir="rtl">דבר אחר, לא תחנם – לא תתן להם חן.</span>

<span dir="rtl">דבר אחר, לא תחנם – לא תתן להם מתנת חנם</span>

<u><span dir="rtl">תלמוד בבלי מסכת עבודה זרה דף כ/א</span></u>

<span dir="rtl">ד"א לא תחנם, לא תתן להם חן: מסייע ליה לרב, דאמר רב, אסור
לאדם שיאמר כמה נאה עובדת כוכבים זו. מיתיבי: מעשה ברבן שמעון בן גמליאל
שהיה על גבי מעלה בהר הבית וראה עובדת כוכבים אחת נאה ביותר אמר מה רבו
מעשיך ה'...</span>

<span dir="rtl">....</span>

<span dir="rtl">ורב אודויי, הוא דקא מודה דאמר מר: הרואה בריות טובות אומר
ברוך שככה ברא בעולמו...</span>

<span dir="rtl">ולפי התיאור, מדובר על הזמן שלפני חורבן הבית, ורשב"ג שכח
את הצורך להשמיד, או לפחות לגרש, או לפחות להזהר מההשפעה הרעה, ומתפעל
מיופיה של הנכריה....</span>

<span dir="rtl">ומסכם רב בסוף ימי הביניים:</span>

<u><span dir="rtl">רבנו בחיי על דברים פרק ז פסוק ב</span>
<span dir="rtl">(רבנו בחיי בן אשר אבן חלואה, נפטר 1344 ספרד)</span></u>

<span dir="rtl">(ב) ולא תחנם. מלה זו דרשוהו חז"ל על פנים רבים, מלשון חן
ומלשון חניה ומלשון חנם, **מלבד פשוטו שהוא לשון חנינה, כאילו אמר לא תחון
אותם,** והוא שדרשו במסכת עבודה זרה (כ.) לא תחנם לא תתן להם חן, אסור לו
לאדם שיאמר כמה נאה גוי זה, שנאמר לא תחנם קרי ביה לא תחנם, החי"ת בחיר"ק.
ועוד דרשו בו (שם) לא תחנם לא תתן להם חניה בקרקע, שאסור למכור להם קרקע
בארץ ישראל, שזה יהיה סיבה שיתישבו שם והתורה אמרה (שמות כג, לג) לא ישבו
בארצך פן יחטיאו אותך לי, קרי ביה לא תחנם, התי"ו בפת"ח והחי"ת בשו"א
ופת"ח. ועוד דרשו בו לא תחנם לא תתן להם מתנת חנם...</span>

<span dir="rtl">כך או כך, בגולה תמיד חיו יהודים בין גויים ובארץ תמיד חיו
גויים בין יהודים בין תחת שלטון זר ובין תחת שלטון יהודי. הבעיה הדמוגרפית
לא הטרידה אז, אך הטרידה בעיית ההשפעה הדתית.</span>

<span dir="rtl">השאלה המעניינת היא: למה היהודי צריך להיות **שונא
לגוי**?</span>

<span dir="rtl">ועל כך שתי תשובות לאורך כל היהדות:</span>

- <span dir="rtl">בגלל שהגוי במהותו הוא רע (ולכן צריך להשמידו מטף ועד
  זקן, ואם לא, אז להתרחק ממנו, לראות בו יצור נחות, ואפילו אם הוא
  מתגייר!).</span>

- <span dir="rtl">בגלל שהגוי הוא חוטא, ולכן **אין לשנוא אותו** כאשר הוא
  מחליט להיות יהודי, או אפילו אם הוא אדם טוב ומקיים שבע מצוות בני נוח,
  מבלי להיות יהודי.</span>

<span dir="rtl">שתי הגישות האלה בולטות בגישת הריה"ל (ר' יהודה הלוי) מול
גישת הרמב"ם, בנושא גיור.</span>

<span dir="rtl">הריה"ל רואה ביהדות גזע,</span>

<span dir="rtl">רמב"ם הרואה ביהדות רעיון.</span>

<span dir="rtl">(פרופ' דניאל לסקר מאוניברסיטת בן גוריון, אומר בשפת
ימינו, יהדות היא חומרה לפי ריה"ל, או תוכנה, לפי רמב"ם).</span>

<span dir="rtl">הספר הפילוסופי הידוע של יהודה הלוי הוא "הכוזרי".  
בספר זה דווקא הריה"ל משכנע את "הכוזרי" להתגייר! אבל...</span>

<span dir="rtl"><u>מתוך "הכוזרי", כתב ר' יהודה הלוי, תרגום מערבית, יהודה
אבן תיבון, פרויקט בן יהודה:</u></span>

<span dir="rtl">אָמַר הַכּוּזָרִי: אִם כֵּן אֲנִי רוֹאֶה שֶׁתּוֹרַתְכֶם אֵינָה נְתוּנָה כִּי אִם
לָכֶם.</span>

<span dir="rtl">כז</span>

<span dir="rtl">אָמַר הֶחָבֵר: **כֶּן-הוּא**, וְכָל הַנִּלְוָה אֵלֵינוּ מִן הָאֻמּוֹת בִּפְרָט
יַגִּיעֵהוּ מִן הַטּוֹבָה אֲשֶׁר יֵיטִיב הַבּוֹרֵא אֵלֵינוּ, **אַךְ לֹא יִהְיֶה שָׁוֶה עִמָּנוּ.** וְאִלּוּ הָיָה
חִיּוּב הַתּוֹרָה מִפְּנֵי שֶׁבְּרָאָנוּ, הָיָה שָׁוֶה בָּהּ הַלָּבָן וְהַשָּׁחוֹר, **כִּי הַכֹּל בְּרִיאוֹתָיו.** אַךְ
הַתּוֹרָה מִפְּנֵי שֶׁהוֹצִיאָנוּ מִמִּצְרַיִם, וְהִתְחַבְּרוּת כְּבוֹדוֹ אֵלֵינוּ, **מִפְּנֵי שֶׁאֲנַחְנוּ נִקְרָאִים
הַסְּגֻלָּה מִבְּנֵי אָדָם.**</span>.

<span dir="rtl">סג</span>

<span dir="rtl">אָמַר הֶחָבֵר: הַפִּילוֹסוֹפִים אֵין לְהַאֲשִׁים אוֹתָם, מִפְּנֵי שֶׁהֵם עָם לֹא
נָחֲלוּ חָכְמָה וְלֹא תוֹרָה, מִפְּנֵי שֶׁהֵם יְוָנִים, וְיָוָן מִבְּנֵי יֶפֶת הַשּׁוֹכְנִים בַּצָּפוֹן**,
וְהַחָכְמָה שֶׁהִיא יְרֻשָּׁה מֵאָדָם, וְהִיא הַחָכְמָה הַמֻּחְזֶקֶת בְּכֹחַ אֱלֹהִי, אֵינֶנָּה כִּי אִם בְּזֶרַע שֵׁם
שֶׁהוּא סְגֻלַּת נֹחַ**, לֹא פָסְקָה הַחָכְמָה וְלֹא תִפְסֹק מִן הַסְּגֻלָּה הַהִיא מֵאָדָם. וְלֹא הָיְתָה
הַחָכְמָה בְיָוָן, אֶלָּא מֵעֵת שֶׁגָּבְרוּ וְנֶעְתְּקָה הַחָכְמָה אֲלֵיהֶם מִפָּרַס וְאֶל פָּרַס מִכַּשְׂדִּים, וְקָמוּ
בָהֶם הַפִּילוֹסוֹפִים הַמְפֻרְסָמִים בַּיָּמִים הָהֵם, לֹא קֹדֶם לָכֵן וְלֹא לְאַחַר מִכֵּן, וּמֵעֵת שֶׁשָּׁבָה
הַמַּלְכוּת לָרוֹמִיִּים לֹא קָם בָּהֶם פִּילוֹסוֹף מְפֻרְסָם.</span>

<span dir="rtl">קטז</span>

<span dir="rtl">.... **וְעִם כָּל זֶה לֹא יִשְׁתַּוֶּה הַגֵּר הַנִּכְנָס בְּתוֹרָתֵנוּ עִם הָאֶזְרָח, כִּי
הָאֶזְרָחִים לְבַדָּם הֵם רְאוּיִים לַנְּבוּאָה,** וְזוּלָתָם, – תַּכְלִית עִנְיָנָם שֶׁיְּקַבְּלוּ מֵהֶם וְשֶׁיִּהְיוּ
חֲכָמִים וַחֲסִידִים אַךְ לֹא נְבִיאִים</span>.<span dir="rtl">...</span>

<span dir="rtl">קב</span>

<span dir="rtl">אָמַר הַכּוּזָרִי: וַהֲלֹא הָיָה יוֹתֵר טוֹב שֶׁיְּיַשֵּׁר הַכֹּל וְהָיָה זֶה יוֹתֵר
נָכוֹן וְרָאוּי בַּחָכְמָה.</span>.

<span dir="rtl">קג</span>

<span dir="rtl">אָמַר הֶחָבֵר: **וַהֲלֹא הָיָה יוֹתֵר טוֹב שֶׁיִּהְיוּ הַחַיִּים כֻּלָּם מְדַבְּרִים**
\[כלומר שבעלי החיים ישתוו לאדם!\]. אִם כֵּן כְּבָר שָׁכַחְתָּ מַה שֶּׁקָּדַם בְּהֶמְשֵׁךְ זֶרַע אָדָם,
וְהֵיאַךְ חָל הָעִנְיָן הָאֱלֹהִי בָּאִישׁ, שֶׁהָיָה לֵב הָאַחִים וּסְגֻלַּת הָאָב, מְקַבֵּל לָאוֹר הַהוּא,
וזוּלָתוֹ כַקְּלִפָּה אֵינֶנּוּ מְקַבֵּל אוֹתוֹ, **עַד שֶׁבָּאוּ בְנֵי יַעֲקֹב כֻּלָּם סְגֻלָּה וָלֵב, נִבְדָּלִים
מִבְּנֵי אָדָם בְּעִנְיָנִים מְיֻחָדִים אֱלֹהִיִּים.**</span>,

<span dir="rtl">הריה"ל ממיין את העולם ל: דומם, צומח, חי, מדבר,
יהודי.</span>

<span dir="rtl"><u>רמב"ם, "היד החזקה" נוסח כתב יד תימני, הלכות מלכים
ומלחמות, פרק ח'</u></span>

<span dir="rtl">(יא) כל המקבל שבע מצות ונזהר לעשותן הרי זה מחסידי אומות
העולם, ויש לו חלק לעולם הבא, והוא שיקבל אותן ויעשה אותן מפני שצוה בהן
הקדוש ברוך הוא בתורה והודיענו על ידי משה רבנו, שבני נח מקודם נצטוו בהן,
אבל אם עשאן מפני הכרע הדעת אין זה גר תושב, ואינו מחסידי אומות העולם אלא
מחכמיהם:</span>

<span dir="rtl">אמנם הוא תובע "להכיר באלוהי ישראל" אך לא בעדיפות "הגזע
היהודי" אלא הרעיון שהתורה ניתנה מאלוהים, דרך משה, לעם ישראל. והמכיר
ברעיון ומממש אותו יש לו חלק לעולם הבא. הכל בראש!</span>

<span dir="rtl"><u>מתוך תשובת הרמב"ם לעובדיה הגר</u></span>

<span dir="rtl"><u>קנ"ז</u></span>

<span dir="rtl">תשובת שאלה מארץ ישראל, מן גר צדק, שהשיב הגאון רבינו משה
ז"ל.</span>

<span dir="rtl">אמר משה ב''ר מימון מבני גלות ירושלם אשר בספרד
ז"ל:</span>

<span dir="rtl">הגיעו אלינו שאלות מרנא ורבנא, עובדיה המשכיל, המבין, גר
הצדק, ישלם יי' פעלו ותהי משכורתו שלימה מעם ה' אלהי ישראל אשר בא לחסות
תחת כנפיו.</span>

<span dir="rtl">שאלת על עסקי הברכות והתפלות בינך לבין עצמך, או אם תתפלל
בצבור, היש לך לומר **"אלהינו ואלהי אבותינו" ו"אשר קדשנו במצותיו וצונו"
ו"אשר הבדילנו" ו"אשר בחר בנו" ו"שהנחלת את אבותינו" ו"שהוצאתנו מארץ מצרים
ושעשה נסים לאבותינו"**, וכל כיוצא באלו הענינים.</span>

<span dir="rtl">יש לך לומר הכל כתקנן ואל תשנה דבר, אלא כמו שיתפלל ויברך
כל אזרח מישראל כך ראוי לך לברך ולהתפלל, בין שתתפלל יחידי בין שתהיה שליח
צבור. ועיקר הדבר, **שאברהם אבינו הוא <u>שלימד</u> כל העם והשכילם והודיעם
דת האמת,** וייחודו של הקב"ה, וביעט בע"ז, והפר עבודתם, והכניס בנים רבים
תחת כנפי השכינה, **ולמדם והורם וצוה בניו ובני ביתו אחריו לשמור דרך יי'**
כמו שכתוב בתורה, "כי ידעתיו למען אשר יצוה את בניו ואת ביתו אחריו ושמרו
דרך ה'" וגומר. לפיכך, כל מי שנתגייר, עד סוף כל הדורות, וכל המייחד שמו של
הקב''ה כמו שהוא כתוב בתורה . והוא החזיר אותם למוטב כשם שהחזיר אנשי דורו
בפיו ובלמודו, כך החזיר כל העתידים להתגייר בצוואתו שצוה את בניו ואת ביתו
אחריו. **נמצא אברהם אבינו ע''ה הוא אב לזרעו הכשרים ההולכים בדרכיו ואב
לתלמידיו והם כל גר שיתגייר**. .....</span>

<span dir="rtl">והוא הדין לשאר הברכות והתפלות שלא תשנה כלום:</span>

<span dir="rtl">וכתב משה ב"ר מימון .</span>

<span dir="rtl">הסוגיה הזאת מלווה אותנו עד היום בנושא "מיהו יהודי", ואין
לה כל פתרון.</span>

<span dir="rtl">ההגדרה לכאורה:</span>

<span dir="rtl">יהודי הוא מי שנולד לאם יהודיה (תפיסת ריה"ל), אבל זה לא
ניתן לבדיקה....</span>

<span dir="rtl">יהודי הוא מי שנתגייר כהלכה (תפיסת הרמב"ם), אבל גם זה לא
ניתן לבדיקה...</span>

<span dir="rtl">ולכן המאבק הוא לא "מיהו יהודי", אלא למי תהיה סמכות לקבוע
מיהו יהודי, כלומר מאבק פוליטי.</span>

<span dir="rtl">ואם נחזור לפרשה שלנו, הרי בעיית "והורשתם" מתגברת, כאשר
האחרים מוגדרים היטב, כי מי אנחנו, היהודים, איננו יכולים להגדיר...  
ובכך גם טעה, לדעתי, בית המשפט כשאישר את חוק הלאום. מפני שהחוק הזה לא
מסוגל (ואפילו לא ניסה) להגדיר מיהו אותו לאום יהודי שהוא בעל הבית, ולכן
נודף ממנו ריח חזק לא של חיוב הלאום היהודי אלא של דחיית הערבים שהם, כרגע,
מוגדרים יותר טוב...</span>
