<span dir="rtl"><u>פרשת וילך – מצוות הקהל</u></span>

<u><span dir="rtl">ספר דברים פרק לא</span></u>

<span dir="rtl">(ט) וַיִּכְתֹּב משֶׁה אֶת הַתּוֹרָה הַזֹּאת וַיִּתְּנָהּ אֶל הַכֹּהֲנִים בְּנֵי לֵוִי
הַנֹּשְׂאִים אֶת אֲרוֹן בְּרִית יְהֹוָה וְאֶל כָּל זִקְנֵי יִשְׂרָאֵל</span>:

<span dir="rtl">(י) וַיְצַו משֶׁה אוֹתָם לֵאמֹר מִקֵּץ שֶׁבַע שָׁנִים בְּמֹעֵד שְׁנַת הַשְּׁמִטָּה בְּחַג
הַסֻּכּוֹת</span>:

<span dir="rtl">(יא) בְּבוֹא כָל יִשְׂרָאֵל לֵרָאוֹת אֶת פְּנֵי יְהֹוָה אֱלֹהֶיךָ בַּמָּקוֹם אֲשֶׁר
יִבְחָר תִּקְרָא אֶת הַתּוֹרָה הַזֹּאת נֶגֶד כָּל יִשְׂרָאֵל בְּאָזְנֵיהֶם</span>:

<span dir="rtl">(יב) **הַקְהֵל אֶת הָעָם** הָאֲנָשִׁים וְהַנָּשִׁים וְהַטַּף וְגֵרְךָ אֲשֶׁר בִּשְׁעָרֶיךָ
לְמַעַן יִשְׁמְעוּ וּלְמַעַן יִלְמְדוּ וְיָרְאוּ אֶת יְהֹוָה אֱלֹהֵיכֶם וְשָׁמְרוּ לַעֲשׂוֹת אֶת כָּל דִּבְרֵי הַתּוֹרָה
הַזֹּאת</span>:

<span dir="rtl">(יג) וּבְנֵיהֶם אֲשֶׁר לֹא יָדְעוּ יִשְׁמְעוּ וְלָמְדוּ לְיִרְאָה אֶת יְהֹוָה אֱלֹהֵיכֶם
כָּל הַיָּמִים אֲשֶׁר אַתֶּם חַיִּים עַל הָאֲדָמָה אֲשֶׁר אַתֶּם עֹבְרִים אֶת הַיַּרְדֵּן שָׁמָּה לְרִשְׁתָּהּ:</span>

<span dir="rtl">זו אחת המצוות החריגות בתורה מכמה בחינות.</span>

<span dir="rtl">יחד עם שנת השמיטה, זו מצווה המתקיימת רק אחת לשבע
שנים.</span>

<span dir="rtl">למרות שנשים פטורות ממצוות "שהזמן גרמן", הן חייבות במצווה
זו, ועל כך מתדיינים, כמובן במשנה ובתלמוד.</span>

<span dir="rtl">אפילו "הטף" (לא ברור מאיזה גיל, אך וודאי פחות משלש עשרה)
חייב במצווה זו.</span>

<span dir="rtl">והמצווה מעניינת מפני שהיא מדברת לא רק על "שמיעה" אלא גם
על "לימוד", של המוני בני ישראל.</span>

<span dir="rtl">כרגיל, השאלה היא אם המצווה הזאת קוימה ומתי.</span>

<span dir="rtl">מלבד מעמד הר סיני, ומעמדי "ברית" או "אמנה" בין העם ובין
אלוהיו, בימי משה ויהושע, שהם לא היסטוריים, קיימת עדות על מעמד כזה בימי
יאשיהו, שכנראה אמיתי:</span>

<u><span dir="rtl">ספר מלכים ב פרק כג</span></u>

<span dir="rtl">(א) וַיִּשְׁלַח הַמֶּלֶךְ וַיַּאַסְפוּ אֵלָיו כָּל זִקְנֵי יְהוּדָה וִירוּשָׁלָם</span>:

<span dir="rtl">(ב) וַיַּעַל הַמֶּלֶךְ בֵּית יְהֹוָה וְכָל אִישׁ יְהוּדָה וְכָל יֹשְׁבֵי יְרוּשָׁלַם אִתּוֹ
וְהַכֹּהֲנִים וְהַנְּבִיאִים וְכָל הָעָם לְמִקָּטֹן וְעַד גָּדוֹל וַיִּקְרָא בְאָזְנֵיהֶם אֶת כָּל דִּבְרֵי סֵפֶר
הַבְּרִית הַנִּמְצָא בְּבֵית יְהֹוָה</span>:

<span dir="rtl">(ג) וַיַּעֲמֹד הַמֶּלֶךְ עַל הָעַמּוּד וַיִּכְרֹת אֶת הַבְּרִית לִפְנֵי יְהֹוָה לָלֶכֶת
אַחַר יְהֹוָה וְלִשְׁמֹר מִצְוֹתָיו וְאֶת עֵדְוֹתָיו וְאֶת חֻקֹּתָיו בְּכָל לֵב וּבְכָל נֶפֶשׁ לְהָקִים אֶת דִּבְרֵי
הַבְּרִית הַזֹּאת הַכְּתֻבִים עַל הַסֵּפֶר הַזֶּה וַיַּעֲמֹד כָּל הָעָם בַּבְּרִית:</span>

<span dir="rtl">אבל, גם המעמד הזה הוא מסוג "מעמדי הברית". מצוות הַקְהֵל
אינה נזכרת, בוודאי לא התאריך של חג הסוכות בשנת השמיטה, והעם לא "לומד"
אלא מתחייב לשמור את הברית עם אלוהיו.</span>

<span dir="rtl">מעמד מעניין מתקיים בימי נחמיה, בתקופה הראשונה של הבית
השני.</span>

<span dir="rtl">ותחילה, תאריכים משוערים של שיבת ציון של הבית
השני.</span>

<span dir="rtl"><u>סדר העליות בשיבת ציון (משוער):</u></span>

<span dir="rtl">538 לפנה"ס, הצהרת כורש (ודאי)</span>

<span dir="rtl">מיד אחר כך עליית ששבצר (המנהיג), וקרוב לכך, עליית זרובבל
ויהושע בן יהוצדק. (כ 40 אלף איש)</span>

<span dir="rtl">516 לפנה"ס משוערת כשנת בניית ביהמ"ק, המינימלי,
לפחות.</span>

<span dir="rtl">458 לפנה"ס, עליית עזרא הסופר (כעשרת אלפים איש)</span>

<span dir="rtl">445 לפנה"ס, עליית נחמיה בן חכליה, שמונה לפחה על ידי מלך
פרס.</span>

<span dir="rtl">אז נבנית חומת ירושלים, ומתחזקת ההנהגה המרכזית בראשות
נחמיה ועזרא.</span>

<span dir="rtl">332 כיבוש הארץ על ידי אלכסנדר מוקדון (ודאי).</span>

<span dir="rtl">מאתיים שנה של תקופת הבית השני תחת שלטון פרס, ובאמצע
תקופה זו עליית נחמיה, בניין חומות ירושלים, ארגון בטחוני, כלכלי וחברתי של
מדינת יהודה על ידי נחמיה שהוא פחה בחסות השלטון הפרסי.</span>

<span dir="rtl">וכאן מופיע כינוס מעניין. כמעט "הַקְהֵל".</span>

<u><span dir="rtl">ספר נחמיה פרק ח</span></u>

<span dir="rtl">(א) וַיֵּאָסְפוּ כָל הָעָם כְּאִישׁ אֶחָד אֶל הָרְחוֹב אֲשֶׁר לִפְנֵי שַׁעַר הַמָּיִם
וַיֹּאמְרוּ לְעֶזְרָא הַסֹּפֵר לְהָבִיא אֶת סֵפֶר תּוֹרַת מֹשֶׁה אֲשֶׁר צִוָּה יְהֹוָה אֶת יִשְׂרָאֵל</span>:

<span dir="rtl">(ב) וַיָּבִיא עֶזְרָא הַכֹּהֵן אֶת הַתּוֹרָה **לִפְנֵי הַקָּהָל מֵאִישׁ וְעַד אִשָּׁה
וְכֹל מֵבִין לִשְׁמֹעַ** **בְּיוֹם אֶחָד לַחֹדֶשׁ הַשְּׁבִיעִי**</span>**:
<span dir="rtl">\[</span>**<span dir="rtl">ראש השנה**\]**</span>

<span dir="rtl">(ג) וַיִּקְרָא בוֹ לִפְנֵי הָרְחוֹב אֲשֶׁר לִפְנֵי שַׁעַר הַמַּיִם מִן הָאוֹר עַד
מַחֲצִית הַיּוֹם נֶגֶד הָאֲנָשִׁים וְהַנָּשִׁים וְהַמְּבִינִים וְאָזְנֵי כָל הָעָם אֶל סֵפֶר הַתּוֹרָה</span>:

<span dir="rtl">(ד) וַיַּעֲמֹד עֶזְרָא הַסֹּפֵר עַל מִגְדַּל עֵץ אֲשֶׁר עָשׂוּ לַדָּבָר וַיַּעֲמֹד אֶצְלוֹ
מַתִּתְיָה וְשֶׁמַע וַעֲנָיָה וְאוּרִיָּה וְחִלְקִיָּה וּמַעֲשֵׂיָה עַל יְמִינוֹ וּמִשְּׂמֹאלוֹ פְּדָיָה וּמִישָׁאֵל
וּמַלְכִּיָּה וְחָשֻׁם וְחַשְׁבַּדָּנָה זְכַרְיָה מְשֻׁלָּם</span>:

<span dir="rtl">(ה) וַיִּפְתַּח עֶזְרָא הַסֵּפֶר לְעֵינֵי כָל הָעָם כִּי מֵעַל כָּל הָעָם הָיָה
וּכְפִתְחוֹ עָמְדוּ כָל הָעָם</span>:

<span dir="rtl">(ו) וַיְבָרֶךְ עֶזְרָא אֶת יְהֹוָה הָאֱלֹהִים הַגָּדוֹל וַיַּעֲנוּ כָל הָעָם אָמֵן אָמֵן
בְּמֹעַל יְדֵיהֶם וַיִּקְּדוּ וַיִּשְׁתַּחֲווּ לַיהֹוָה אַפַּיִם אָרְצָה</span>:

<span dir="rtl">(ז) וְיֵשׁוּעַ וּבָנִי וְשֵׁרֵבְיָה יָמִין עַקּוּב שַׁבְּתַי הוֹדִיָּה מַעֲשֵׂיָה קְלִיטָא
עֲזַרְיָה יוֹזָבָד חָנָן פְּלָאיָה וְהַלְוִיִּם **מְבִינִים אֶת הָעָם לַתּוֹרָה** וְהָעָם עַל
עָמְדָם</span>:

<span dir="rtl">(ח) וַיִּקְרְאוּ בַסֵּפֶר בְּתוֹרַת הָאֱלֹהִים **מְפֹרָשׁ וְשׂוֹם שֶׂכֶל וַיָּבִינוּ
בַּמִּקְרָא**</span>:

<span dir="rtl">(ט) וַיֹּאמֶר נְחֶמְיָה הוּא הַתִּרְשָׁתָא וְעֶזְרָא הַכֹּהֵן הַסֹּפֵר וְהַלְוִיִּם
הַמְּבִינִים אֶת הָעָם לְכָל הָעָם **הַיּוֹם קָדֹשׁ הוּא לַיהֹוָה אֱלֹהֵיכֶם אַל תִּתְאַבְּלוּ וְאַל תִּבְכּוּ**
כִּי בוֹכִים כָּל הָעָם כְּשָׁמְעָם אֶת דִּבְרֵי הַתּוֹרָה</span>:

<span dir="rtl">(י) וַיֹּאמֶר לָהֶם לְכוּ אִכְלוּ מַשְׁמַנִּים וּשְׁתוּ מַמְתַּקִּים וְשִׁלְחוּ מָנוֹת
לְאֵין נָכוֹן לוֹ כִּי קָדוֹשׁ הַיּוֹם לַאֲדֹנֵינוּ וְאַל תֵּעָצֵבוּ כִּי חֶדְוַת יְהֹוָה הִיא
מָעֻזְּכֶם</span>:

<span dir="rtl">(יא) וְהַלְוִיִּם מַחְשִׁים לְכָל הָעָם לֵאמֹר הַסּוּ כִּי הַיּוֹם קָדֹשׁ וְאַל
תֵּעָצֵבוּ</span>:

<span dir="rtl">(יב) וַיֵּלְכוּ כָל הָעָם לֶאֱכֹל וְלִשְׁתּוֹת וּלְשַׁלַּח מָנוֹת וְלַעֲשׂוֹת שִׂמְחָה
גְדוֹלָה כִּי הֵבִינוּ בַּדְּבָרִים אֲשֶׁר הוֹדִיעוּ לָהֶם</span>:

<span dir="rtl">(יג) **וּבַיּוֹם הַשֵּׁנִי נֶאֶסְפוּ** רָאשֵׁי הָאָבוֹת לְכָל הָעָם הַכֹּהֲנִים
וְהַלְוִיִּם אֶל עֶזְרָא הַסֹּפֵר וּלְהַשְׂכִּיל אֶל דִּבְרֵי הַתּוֹרָה</span>:

<span dir="rtl">(יד) **וַיִּמְצְאוּ כָּתוּב בַּתּוֹרָה אֲשֶׁר צִוָּה יְהֹוָה בְּיַד מֹשֶׁה אֲשֶׁר יֵשְׁבוּ
בְנֵי יִשְׂרָאֵל בַּסֻּכּוֹת בֶּחָג בַּחֹדֶשׁ הַשְּׁבִיעִי**</span>**:**

<span dir="rtl">(טו) וַאֲשֶׁר יַשְׁמִיעוּ וְיַעֲבִירוּ קוֹל בְּכָל עָרֵיהֶם וּבִירוּשָׁלִַם לֵאמֹר צְאוּ
הָהָר וְהָבִיאוּ עֲלֵי זַיִת וַעֲלֵי עֵץ שֶׁמֶן וַעֲלֵי הֲדַס וַעֲלֵי תְמָרִים וַעֲלֵי עֵץ עָבֹת לַעֲשׂת סֻכֹּת
כַּכָּתוּב</span>:

<span dir="rtl">(טז) וַיֵּצְאוּ הָעָם וַיָּבִיאוּ וַיַּעֲשׂוּ לָהֶם סֻכּוֹת אִישׁ עַל גַּגּוֹ
וּבְחַצְרֹתֵיהֶם וּבְחַצְרוֹת בֵּית הָאֱלֹהִים וּבִרְחוֹב שַׁעַר הַמַּיִם וּבִרְחוֹב שַׁעַר אֶפְרָיִם</span>:

<span dir="rtl">(יז) וַיַּעֲשׂוּ כָל הַקָּהָל הַשָּׁבִים מִן הַשְּׁבִי סֻכּוֹת וַיֵּשְׁבוּ בַסֻּכּוֹת כִּי לֹא
עָשׂוּ מִימֵי יֵשׁוּעַ בִּן נוּן כֵּן בְּנֵי יִשְׂרָאֵל עַד הַיּוֹם הַהוּא וַתְּהִי שִׂמְחָה גְּדוֹלָה
מְאֹד:</span>

<span dir="rtl">(יח) **וַיִּקְרָא בְּסֵפֶר תּוֹרַת הָאֱלֹהִים יוֹם בְּיוֹם מִן הַיּוֹם הָרִאשׁוֹן עַד
הַיּוֹם הָאַחֲרוֹן וַיַּעֲשׂוּ חָג שִׁבְעַת יָמִים וּבַיּוֹם הַשְּׁמִינִי עֲצֶרֶת כַּמִּשְׁפָּט:**</span>

<span dir="rtl">מה חסר כאן?</span>

<span dir="rtl">כמובן, יום הכיפורים.</span>

<span dir="rtl">הכינוס הוא בראש השנה.</span>

<span dir="rtl">לא ברור, כמובן, שזו שנת שמיטה, אם בכלל היה אז יחס לשנות
שמיטה.</span>

<span dir="rtl">לא נזכרת מצוות "הקהל", לא נזכר יום הכיפורים (!), חג
הסוכות נחוג, לכאורה, בפעם הראשונה ("מימי יהושע בן נון" כלומר, מלפני 800
שנה "מקראיות", ובפועל מאז ומעולם).</span>

<span dir="rtl">אבל, יש כאן דגם של **כוונת** מצוות הקהל, אסיפה גדולה של
"כל העם" "מאיש ועד אשה", כדי לשמוע, ואפילו כדי ללמוד. **קיים כאן דגש על
לימוד והבנה**.</span>

<span dir="rtl">מתי התגבשה המצווה, וממתי קוימה איננו יודעים. אבל יש לנו
עדות מיוסף בן מתתיהו על קיומה, לפחות בסוף ימי הבית השני (המאה הראשונה
לספירה):</span>

<span dir="rtl"><u>קדמוניות היהודים, יוסף בן מתתיהו ספר ד' פרק ח' (תרגום
מיוונית, )</u></span>

<span dir="rtl">בהתאסף העם לעיר הקדושה, להקריב קרבנות **בכל שנה
שביעית**, בחג של **הקמת הסוכות**, יקריא הכהן הגדול, כשהוא עומד על במה
גבוהה אשר ממנו יישמע קולו, את המצוות לכל העם, ואין להוציא משמוע לא את
הנשים ולא את הילדים ואף גם לא את העבדים. כי טוב הוא שתהיינה חרותות
בלבות, ונשמרות בזכרון, ולא תוכלנה להמחות לנצח. באופן כזה לא יחטאו לעולם,
ולא יוכלו לאמר שלא ידעו את המצוה במצוות, אשר תשמענה את קולן בתוקף גדול
באזני החוטאים, בהזהירן מראש על המשפטים הנכונים להם, ובהרשמן בתוך נפשם
הודות לשמיעה מה שהן מצוות. עד שלכל ימי חייהם ישמרו בלבבם את עדותן, ואם
יזלזלו בהן ישאו את עוונם ובעצמם יהיו אשמים בענשם. גם על הילדים ללמוד
תחלה את המצוות, הלימוד הטוב ביותר והיסוד לאושר.</span>

<span dir="rtl">נשים לב, שהמקריא הוא הכוהן הגדול, זה משתנה אחר
כך.</span>

<span dir="rtl">המשנה מתייחסת למצווה, כידועה ומוכרת. ואולי לא רק
בירושלים, אלא בכל עיר גדולה.</span>

<u><span dir="rtl">משנה מסכת מגילה פרק א</span></u>

<span dir="rtl">(ג) אֵיזוֹ הִיא עִיר גְּדוֹלָה, כָּל שֶׁיֵּשׁ בָּהּ עֲשָׂרָה בַּטְלָנִים. פָּחוּת
מִכָּאן, הֲרֵי זֶה כְּפָר. בְּאֵלּוּ אָמְרוּ, מַקְדִּימִין וְלֹא מְאַחֲרִין. אֲבָל זְמַן עֲצֵי כֹּהֲנִים וְתִשְׁעָה
בְּאָב וַחֲגִיגָה **וְהַקְהֵל**, מְאַחֲרִין וְלֹא מַקְדִּימִין.</span>

<span dir="rtl">המשנה אפילו מתארת את קיום המעמד, בצורה ציורית ומדויקת
(לפי דמיון המספר? או באמת?), אבל, היא מקשרת את מצוות "הקהל" עם "פרשת
המלך", ועם המלך אגריפס.</span>

<span dir="rtl">לכן, נקדים שתי הקדמות. אחת היא "פרשת המלך" בספר
דברים:</span>

<u><span dir="rtl">ספר דברים פרק יז</span></u>

<span dir="rtl">(טו) שׂוֹם תָּשִׂים עָלֶיךָ מֶלֶךְ אֲשֶׁר יִבְחַר יְהֹוָה אֱלֹהֶיךָ בּוֹ מִקֶּרֶב אַחֶיךָ
תָּשִׂים עָלֶיךָ מֶלֶךְ **לֹא תוּכַל לָתֵת עָלֶיךָ אִישׁ נָכְרִי אֲשֶׁר לֹא אָחִיךָ הוּא**</span>**:**

<span dir="rtl">(טז) רַק לֹא יַרְבֶּה לּוֹ סוּסִים וְלֹא יָשִׁיב אֶת הָעָם מִצְרַיְמָה לְמַעַן
הַרְבּוֹת סוּס וַיהֹוָה אָמַר לָכֶם לֹא תֹסִפוּן לָשׁוּב בַּדֶּרֶךְ הַזֶּה עוֹד</span>:

<span dir="rtl">(יז) וְלֹא יַרְבֶּה לּוֹ נָשִׁים וְלֹא יָסוּר לְבָבוֹ וְכֶסֶף וְזָהָב לֹא יַרְבֶּה לּוֹ
מְאֹד</span>:

<span dir="rtl">(יח) וְהָיָה כְשִׁבְתּוֹ עַל כִּסֵּא מַמְלַכְתּוֹ **וְכָתַב לוֹ אֶת מִשְׁנֵה הַתּוֹרָה
הַזֹּאת עַל סֵפֶר מִלִּפְנֵי הַכֹּהֲנִים הַלְוִיִּם**</span>**:**

<span dir="rtl">(יט) **וְהָיְתָה עִמּוֹ וְקָרָא בוֹ כָּל יְמֵי חַיָּיו לְמַעַן יִלְמַד לְיִרְאָה אֶת
יְהֹוָה אֱלֹהָיו** לִשְׁמֹר אֶת כָּל דִּבְרֵי הַתּוֹרָה הַזֹּאת וְאֶת הַחֻקִּים הָאֵלֶּה לַעֲשׂתָם</span>:

<span dir="rtl">(כ) לְבִלְתִּי רוּם לְבָבוֹ מֵאֶחָיו וּלְבִלְתִּי סוּר מִן הַמִּצְוָה יָמִין וּשְׂמֹאול
לְמַעַן יַאֲרִיךְ יָמִים עַל מַמְלַכְתּוֹ הוּא וּבָנָיו בְּקֶרֶב יִשְׂרָאֵל:</span>

<span dir="rtl">אך כאן לא כתוב, שהוא צריך להקריא אותה לעם אלא רק לקרוא
אותה בעצמו.</span>

<span dir="rtl">הקדמה שנייה לגבי המלך אגריפס:</span>

<span dir="rtl">אגריפס היה מלך יהודה בחסות רומי בערך בין שנת 38 לשנת 44
לספירה. הוא היה בנו של אריסטובלוס, שהיה בנם של הורדוס האדומי, ומרים מבית
חשמונאי.</span>

<span dir="rtl">אמו ברניקי, הייתה אדומית, בת לשלומית אחותו של הורדוס,
וקוסגבר מושל אדום.</span>

<span dir="rtl">הוא עצמו התחנך ברומי, והיה ידידו של הקיסר המשוגע קיוס
קליגולה, אך גם קלאודיוס, שבא אחריו, תמך בו.</span>

<span dir="rtl">צריך לזכור שהאדומים גוירו או התגיירו בתקופת אלכסנדר
ינאי, ולכן אגריפס היה צריך להחשב ליהודי. הסיפור מראה שגיור האדומים לא
ממש התקבל בעם, ואגריפס, על פי הסיפור במשנה, ראה עצמו "נכרי". אגריפס נחשב
למלך טוב ליהודים. סבו הורדוס רצח את אשתו (כלומר סבתו של אגריפס) וחלק
מבניו, כולל אביו של אגריפס.</span>

<span dir="rtl">משנה זו מעבירה את תפקיד הקריאה לפני העם, מהכוהנים (על פי
ספר דברים, ועל פי יוסף בן מתתיהו) למלך.</span>

<span dir="rtl">להלן המשנה.</span>

<u><span dir="rtl">משנה מסכת סוטה פרק ז</span></u>

<span dir="rtl">(ח) פָּרָשַׁת הַמֶּלֶךְ כֵּיצַד, מוֹצָאֵי יוֹם טוֹב הָרִאשׁוֹן שֶׁל חָג, **בַּשְּׁמִינִי
בְּמוֹצָאֵי שְׁבִיעִית \[**כלומר בסוף שנת שמיטה**\]**, עוֹשִׂין לוֹ בִּימָה שֶׁל עֵץ בָּעֲזָרָה,
וְהוּא יוֹשֵׁב עָלֶיהָ, שֶׁנֶּאֱמַר (דברים לא) **מִקֵּץ שֶׁבַע שָׁנִים בְּמֹעֵד** וְגוֹ'. חַזַּן הַכְּנֶסֶת
נוֹטֵל סֵפֶר תּוֹרָה וְנוֹתְנָהּ לְרֹאשׁ הַכְּנֶסֶת, וְרֹאשׁ הַכְּנֶסֶת נוֹתְנָהּ לַסְּגָן, וְהַסְּגָן נוֹתְנָהּ לְכֹהֵן
גָּדוֹל, וְכֹהֵן גָּדוֹל נוֹתְנָהּ לַמֶּלֶךְ, וְהַמֶּלֶךְ עוֹמֵד וּמְקַבֵּל וְקוֹרֵא יוֹשֵׁב. אַגְרִפַּס הַמֶּלֶךְ עָמַד
וְקִבֵּל וְקָרָא עוֹמֵד, וְשִׁבְּחוּהוּ חֲכָמִים. וּכְשֶׁהִגִּיעַ (שם יז) לְלֹא תוּכַל לָתֵת עָלֶיךָ אִישׁ
נָכְרִי, זָלְגוּ עֵינָיו דְּמָעוֹת. אָמְרוּ לוֹ, אַל תִּתְיָרֵא אַגְרִפַּס, אָחִינוּ אָתָּה, אָחִינוּ אָתָּה,
אָחִינוּ אָתָּה, וְקוֹרֵא מִתְּחִלַּת (דברים א) אֵלֶּה הַדְּבָרִים עַד שְׁמַע, וּשְׁמַע (שם ו), וְהָיָה אִם
שָׁמֹעַ (שם יא), עַשֵּׂר תְּעַשֵּׂר (שם יד), כִּי תְכַלֶּה לַעְשֵּׂר (שם כו), וּפָרָשַׁת הַמֶּלֶךְ (שם יז),
וּבְרָכוֹת וּקְלָלוֹת (שם כח), עַד שֶׁגּוֹמֵר כָּל הַפָּרָשָׁה.</span>

<span dir="rtl">מעניין שאפילו לא כתוב מי הקהל במעמד הזה, כי עיקר רצונו
של המספר לאמץ את המלך אגריפס כיהודי...</span>

<span dir="rtl">אבל דווקא תיאור זה התקבל בהמשך, כמצוות מעמד "הקהל", כי
חז"ל הם המקור לפוסקים שאחריהם, ולא יוסף בן מתתיהו... וזה היה תירוץ מספיק
לבטל את המצווה בגלות, כי אין מלך, אם כי פוסקים מאוחרים יותר קבעו שאין
הכרח במלך אלא ב"חשוב בישראל" (בפרשה שלנו עצמה, זה דווקא תפקיד הכוהנים,
כאמור, ואילו המשנה "העבירה" אותו למלך).</span>

<u><span dir="rtl">רמב"ם יד החזקה הלכות חגיגה פרק ג</span></u>

<span dir="rtl">(א) מצות עשה. להקהיל כל ישראל אנשים ונשים וטף, בכל מוצאי
שמיטה בעלותם לרגל, ולקרות באזניהם מן התורה פרשיות שהן **מזרזות אותן
במצות ומחזקות ידיהם בדת האמת.** שנאמר "מקץ שבע שנים במועד שנת השמטה בחג
הסכות בבוא כל ישראל לראות" וגו' "הקהל את העם האנשים והנשים והטף וגרך אשר
בשעריך" וגו</span>':

<span dir="rtl">\[אצל הרמב"ם זה כבר יותר הטפה או חינוך ופחות
לימוד\]</span>

<span dir="rtl">....</span>

<span dir="rtl">(ג) אימתי היו קורין במוצאי יום טוב הראשון של חג הסכות
שהוא תחילת ימי חולו של מועד של שנה שמינית, **והמלך הוא שיקרא באזניהם,**
ובעזרת הנשים היו קורין, וקורא כשהוא יושב, ואם קרא מעומד הרי זה משובח.
מהיכן הוא קורא מתחילת חומש אלה הדברים עד סוף פרשת שמע ומדלג לוהיה אם
שמוע וגו' ומדלג לעשר תעשר וקורא מעשר תעשר על הסדר עד סוף ברכות וקללות עד
מלבד הברית אשר כרת אתם בחורב ופוסק</span>:

<span dir="rtl">(ד) כיצד הוא קורא תוקעין בחצוצרות בכל ירושלים כדי להקהיל
את העם ומביאין בימה גדולה, ושל עץ היתה, ומעמידין אותה באמצע עזרת נשים,
והמלך עולה ויושב עליה, כדי שישמעו קריאתו. וכל ישראל העולים לחג מתקבצין
סביביו וחזן הכנסת נוטל ספר תורה ונותנו לראש הכנסת ....</span>

<span dir="rtl">(ה) הקריאה והברכות בלשון הקדש שנאמר תקרא את התורה הזאת
בלשונה אע"פ שיש שם לועזות</span>:

<span dir="rtl">(סעיף אחרון נוסף, בגלל שבזמנו של הרמב"ם כבר היה צורך
לציין את שפת הקריאה, שהרבה היו משתמשים בתרגום אונקולוס לארמית או בתרגום
השבעים ליוונית).</span>

<u><span dir="rtl">רע"ב (עובדיה מברטנורה, איטליה-ישראל נפטר 1515) על
מסכת מגילה פרק א משנה ג</span></u>

<span dir="rtl">וכן הקהל את העם, שהיה **המלך קורא בספר משנה תורה** וכל
העם חייבין לבוא ולהביא את טפם, כדכתיב (דברים לא) האנשים והנשים והטף,
ובשבת אי אפשר ודוחין אותו למחר:</span>

<span dir="rtl">מה שהעסיק את חז"ל עוד, היה לשם מה להביא את
הילדים...</span>

<u><span dir="rtl">תוספתא מסכת סוטה פרק ז</span></u>

<span dir="rtl">(ו) מעשה בר' יוחנן בן ברוקה ור' אלעזר (בן) חסמא שבאו
מיבנה ללוד והקבילו פני ר' יהושע מפקיעין. אמר להם ר' יהושע, מה חדוש היה
בבית המדרש היום? אמרו לו רבי תלמידך אנו ומימיך אנו שותין. אמר להם אי
אפשר \[שלא יהא חדוש בבית המדרש\]. שבת של מי היתה? אמרו לו של ר' אלעזר בן
עזריה. אמר להם \[היכן\] היתה הגדה? אמרו לו (שם לא) "הקהל את העם האנשים
והנשים והטף". אמר להם, מה דרש בה? אמרו לו, כך דרש בה: אם אנשים באו
ללמוד, נשים באו לשמוע, טפלין למה \[הן באין\]? כדי ליתן שכר
למביאיהן.</span>

<span dir="rtl">והקטע חוזר בצורה זו או אחרת בתלמוד ירושלמי
ובמדרשים.</span>

<span dir="rtl">אין כאן שום עדות של ממש לקיום מעמד "הקהל", אלא רק מדרש
על הפסוק בספר דברים.</span>

<span dir="rtl">אבל, כאמור, כאשר אין עלייה לרגל בחג הסוכות, ואין מלך
בישראל, ואפילו "החשוב בישראל" כדעת הפוסקים האחרונים, לא ברור מיהו, אין
אפשרות למלא מצווה זו.</span>

<span dir="rtl">את הקטע הבא הבאתי מפני שהוא מתאר את בעיית הילדים
המשתוללים בבית הכנסת ורק תוהה על המדרש שקראנו קודם...</span>

<span dir="rtl">נראה אותו כהערה צדדית...</span>

<u><span dir="rtl">ספר השל"ה הקדוש - מסכת תמיד - פרק נר מצוה (עו</span>(
<span dir="rtl">  
(ר' ישעיהו הלוי הורוביץ, מגדולי רבני אשכנז במאה ה-17, נולד בפולין ופעל
באיזורים הללו, בגיל 42 בערך עלה לארץ ישראל ונפטר בטבריה ב 1630, ושם
קבור. מכונה "של"ה" על ספרו "שני לוחות הברית")</span></u>

<span dir="rtl">והנה אעתיק דברי מוסר שמצאתי בספר נקרא דרך חיים דף ע' וזה
לשונו, גרסינן בריש מסכת חגיגה (ג, א) דרש רבי אלעזר בן עזריה, **הקהל את
העם האנשים והנשים והטף,** אנשים באים ללמוד, נשים באות לשמוע, **טף למה
באין, כדי ליתן שכר למביאיהן**. וכתבו שם בתוספות, **ועל זה סמכו להביא
קטנים לבית הכנסת**, עד כאן. אמר מנחם, בזמן הזה יש טף בא לבית הכנסת **לתת
עונש למביאיהן**, לפי שהוא בא לחלל קדושת בית אלהינו ולשחוק בו כברחובות
קריה, יקומו לצחק זה עם זה, זה מצחק עם זה וזה מכה את זה, זה מרנן וזה
בוכה, זה מדבר וזה צועק, זה רץ אילך וזה רץ אילך, רץ לקראת רץ ירוץ. ויש
אשר יעשה צרכיו בבית הכנסת, ואז יאמרו מים מים. ויש אשר יתן אביו בידו ספר
והוא ישליכו לארץ או יקרעהו לשנים עשר קרעים. סוף דבר, מקול שטותם כוונת
המתפללים נפסדת ונמצא שם שמים מתחלל, **והמביא טף בזה האופן לבית הכנסת אין
ראוי לו לקוות על זה שכר, כי אם לדאג מן הפורענות.**</span>

<span dir="rtl">לא היה, כמובן, מעמד "הקהל" בגולה, אך היה משהו שבאופן
אסוציאטיבי מזכיר אותו.</span>

<span dir="rtl">באלף הראשון היה המרכז היהודי בבבל הגדול ביותר והמשמעותי
ביותר, ושם התקיימו "ירחי כלה".</span>

<span dir="rtl"><u>ויקיפדיה, ערך "ירחי כלה"</u></span>

<span dir="rtl">ירחי כלה הוא שמו של מעמד מתקופת
ה[אמוראים](https://he.wikipedia.org/wiki/%D7%90%D7%9E%D7%95%D7%A8%D7%90%D7%99%D7%9D)</span> <span dir="rtl">וה[גאונים](https://he.wikipedia.org/wiki/%D7%92%D7%90%D7%95%D7%A0%D7%99%D7%9D)</span>,
<span dir="rtl">כינוס גדול של תלמידים פעמיים בשנה,
בחודשי [אדר](https://he.wikipedia.org/wiki/%D7%90%D7%93%D7%A8)</span> <span dir="rtl">ו[אלול](https://he.wikipedia.org/wiki/%D7%90%D7%9C%D7%95%D7%9C)</span>,
<span dir="rtl">כדי לעסוק
בלימוד [מסכתות](https://he.wikipedia.org/wiki/%D7%9E%D7%A1%D7%9B%D7%AA)</span> <span dir="rtl">אשר
נקבעו מראש. מוסד זה נקבע על
ידי [רב](https://he.wikipedia.org/wiki/%D7%A8%D7%91_(%D7%90%D7%9E%D7%95%D7%A8%D7%90))</span> <span dir="rtl">ב[סורא](https://he.wikipedia.org/wiki/%D7%A1%D7%95%D7%A8%D7%90)</span>,
<span dir="rtl">ואילו
ב[נהרדעא](https://he.wikipedia.org/wiki/%D7%A0%D7%94%D7%A8%D7%93%D7%A2%D7%90)</span> <span dir="rtl">פעל
מוסד חלופי ושמו "[שבתא
דריגלא](https://he.wikipedia.org/wiki/%D7%A9%D7%9E%D7%95%D7%90%D7%9C_(%D7%90%D7%9E%D7%95%D7%A8%D7%90)#%D7%A9%D7%91%D7%AA%D7%90_%D7%93%D7%A8%D7%99%D7%92%D7%9C%D7%90)</span>".

**<span dir="rtl">מטרת ירחי כלה הייתה לאפשר גם לאנשים אשר עובדים בכל
ימות השנה, ללמוד בישיבה ולהעמיק את ידיעותיהם
ב[הלכה](https://he.wikipedia.org/wiki/%D7%94%D7%9C%D7%9B%D7%94)</span> <span dir="rtl">וב[אגדה](https://he.wikipedia.org/wiki/%D7%90%D7%92%D7%93%D7%94_(%D7%99%D7%94%D7%93%D7%95%D7%AA))</span> <span dir="rtl">בחודשי [אדר](https://he.wikipedia.org/wiki/%D7%90%D7%93%D7%A8)</span> <span dir="rtl">ו[אלול](https://he.wikipedia.org/wiki/%D7%90%D7%9C%D7%95%D7%9C)</span>,
<span dir="rtl">בהם לא הייתה
עבודה [חקלאית](https://he.wikipedia.org/wiki/%D7%97%D7%A7%D7%9C%D7%90%D7%95%D7%AA)</span> <span dir="rtl">רבה,
מעין [האוניברסיטה
העממית](https://he.wikipedia.org/wiki/%D7%94%D7%90%D7%95%D7%A0%D7%99%D7%91%D7%A8%D7%A1%D7%99%D7%98%D7%94_%D7%94%D7%A2%D7%9E%D7%9E%D7%99%D7%AA_%D7%91%D7%AA%D7%9C_%D7%90%D7%91%D7%99%D7%91)</span> <span dir="rtl">של
ימינו</span>.**

<span dir="rtl">בראש כל התכנסות עמד</span> "[<span dir="rtl">ראש
כלה</span>](https://he.wikipedia.org/w/index.php?title=%D7%A8%D7%90%D7%A9_%D7%9B%D7%9C%D7%94&action=edit&redlink=1)".
<span dir="rtl">שניים המוזכרים ככאלה הם: [רב נחמן בר
יצחק](https://he.wikipedia.org/wiki/%D7%A8%D7%91_%D7%A0%D7%97%D7%9E%D7%9F_%D7%91%D7%A8_%D7%99%D7%A6%D7%97%D7%A7)</span> <span dir="rtl">ו[רב
הונא בריה דרב
יהושע](https://he.wikipedia.org/wiki/%D7%A8%D7%91_%D7%94%D7%95%D7%A0%D7%90_%D7%91%D7%A8%D7%99%D7%94_%D7%93%D7%A8%D7%91_%D7%99%D7%94%D7%95%D7%A9%D7%A2)</span>.

<span dir="rtl">שמו של המפעל הלימודי מתבסס
על [המשלת](https://he.wikipedia.org/wiki/%D7%9E%D7%A9%D7%9C)</span> <span dir="rtl">ה[תורה](https://he.wikipedia.org/wiki/%D7%AA%D7%95%D7%A8%D7%94)</span> <span dir="rtl">ל[כלה](https://he.wikipedia.org/wiki/%D7%9B%D7%9C%D7%94_(%D7%97%D7%AA%D7%95%D7%A0%D7%94))</span>,
<span dir="rtl">וחודשי הלימוד, לזמן אותו מקדיש
ה[חתן](https://he.wikipedia.org/wiki/%D7%97%D7%AA%D7%9F), התלמיד, לשהות
עם כלתו התורה.</span>

<span dir="rtl"><u>ישיבות בבבל והשפעתן על חיי עמנו</u></span>

<span dir="rtl"><u>הרב ד"ר ש. ק. מירסקי</u></span>

<span dir="rtl">בירחי הכלה, אלול ואדר, כשהיו מתכנסים חכמי הישיבה
והתלמידים ביחד עם החכמים ממקומותיהם לעסוק יום יום במשך כל החודש במשנה של
אותה המסכת שקבעו מראש לפי הסדר ושנודעה בשם מסכת כלה, היו דורשים בשבתות
שבאותו ירח הכלה במושב כל חכמי הישיבה, ובמעמד התלמידים והעם. אותה פירקא
בשבתא היתה מכובדת ביותר, משל לדרשה הנדרשת בשבת בשעת ועידות וכינוסים
בימינו. השיעורים הניתנים יום יום בירח הכלה נועדו לחכמים ולתלמידים שעסקו
במסכת כסידרה</span>. 

<span dir="rtl">אין, כמובן, להשוות את "ירחי כלה" למצוות "הקהל", אלא רק
במימד אחד: לימוד תורה להמון רב, שאינו לומד תורה ביום יום.</span>

<span dir="rtl">לא ידוע לי על מקורות המתארים במדויק את ההיסטוריה של מעמד
זה. באילו תקופות ובאילו איזורים פעל וכמה משתתפים היו בו.</span>

<span dir="rtl">נראה לי, שהתיאור של הרב מירסקי, והויקיפדיה מוגזם, ויוצר
דימוי של פעילות במאות שנים, (תקופת האמוראים והגאונים היא כ 800 שנה)
וייתכן, שזו הייתה תופעה קצרה בלבד, דווקא לפי הרמזים במקורות.</span>

<u><span dir="rtl">תלמוד בבלי מסכת בבא מציעא דף פו/א</span></u>

<span dir="rtl">אמר רב כהנא אישתעי לי רב חמא בר ברתיה דחסא רבה בר נחמני
אגב שמדא נח נפשיה אכלו ביה קורצא בי מלכא אמרו איכא חד גברא ביהודאי דקא
מבטל תריסר אלפי גברי מישראל ירחא בקייטא וירחא בסתוא מכרגא דמלכא.</span>

<span dir="rtl">תרגום, בערך: אמר רב כהנא, סיפר לי רב חמה בן בתו של חסא,
שרבה בר נחמני, בתקופת שמד, נפטר. הלשינו עליו למלך. אמרו, איך איש יהודי
אחד, מבטל שנים עשר אלף גברים מישראל, חודש בקיץ וחודש בסתיו, ממס הגולגולת
של המלך.</span>

<u><span dir="rtl">תלמוד בבלי מסכת ברכות דף נז/א</span></u>

<span dir="rtl">הנכנס לאגם בחלום נעשה ראש ישיבה, ליער נעשה ראש לבני כלה,
רב פפא ורב הונא בריה דרב יהושע חזו חלמא. רב פפא דעייל לאגמא נעשה ראש
ישיבה, רב הונא בריה דרב יהושע דעייל ליער נעשה ראש לבני כלה.</span>

<u><span dir="rtl">רב ניסים גאון על ברכות דף יז/ב</span>
<span dir="rtl">(ניסים גאון, נפטר 1057, קירואן, תוניס)</span></u>

<span dir="rtl">אמר רב אשי הני בני מתא מחסיא \[שם הייתה ישיבת פומפדיתא\]
אבירי לב נינהו. דקא חזו יקרא דאוריי' תרי זימני בשתא. היינו תרי ירחי
דכלה, חודש אדר וחודש אלול. והתם בבבא מציעא (אמרינן) בפ' השוכר את הפועלי'
(דף פו) אמרינן אמר כו' רבה בר נחמני אגב שמדא נח נפשיה אכלו ביה קירצי בי
מלכא איכא גברא חד מיהודאי דקא מפגר תריסר אלפי גברי ירחא בקייטא וירחא
בסיתוא מכרגא ובפרק השואל (דף צז) אמרי איהו שאיל להו ביומי דכלה</span>:

<span dir="rtl"><u>איגרת רב שרירא גאון (היה גאון ישיבת פומפדיתא, נפטר ב
1006, כתב באיגרת לר' יעקב בן נסים בקרואן, תוניס, את תולדות התורה שבעל פה
מימי התנאים עד ימיו, וזה אחד המקורות ההיסטוריים היחידים לתקופה
זו).</u></span>

<span dir="rtl">.... ומלך רבה בר נחמני בפובדיתא ורבץ שם תורה הרבה,
ובשמדא דאוריתא נח נפשיה, דאכלו בי קורצא, דקא מבטיל תליסר אלפי גברי, ירחא
בקיטא וירחא בסיתוא, דאינון תרי ירחי דכלה, אדר ואלול, וערק מן פסתקא לאגמא
ושכיב התם....</span>

<u><span dir="rtl">רשב"ם בבא בתרא דף קנז/ב</span> <span dir="rtl">(ר'
שמואל בן מאיר, נכדו של רש"י, צרפת, נפטר 1160)</span></u>

<span dir="rtl">מהדורא בתרא - כשחזר לימודו פעם שניה נמצא בתשובת רב האי
ובפר"ח \[פירוש רבנו חננאל\], רב אשי חיה ששים שנה ובכל שנה **מחזר לימודו
בשני חדשי הכלה ניסן ותשרי** ולכשהגיעו שלשים שנה סיים כל לימודו וכן עשה
בשלשים שנים אחרונים ומהדורא קמא היינו שלשים שנים ראשונים ומהדורא בתרא הן
שלשים שנים אחרונים:</span>

<span dir="rtl">אצל הרשב"ם, ירחי כלה הם ניסן ותשרי, אך דווקא, החודשים
השונים שמצויינים כירחי כלה, אדר ואלול, לעומת ניסן ותשרי, מעוררים אמון
בריאליות של הסיפור, מפני שחודשים אלה נבחרו מסיבות חקלאיות (מיעוט
העבודה), כי המשתתפים היו אנשים עובדים. הלוח העברי לא מתאים לעונות השנה
בדיוק בגלל עיבורי השנים, ולכן, סביר בהחלט שלפעמים היו אדר ואלול מתאימים
ולפעמים ניסן ותשרי.</span>

<span dir="rtl">ונחזור למצוות "הקהל".  
יש ניסיונות לקיים "זכר להקהל" אם לא את המצווה עצמה, בימינו.</span>

<span dir="rtl"><u>זכר להקהל</u></span>

<span dir="rtl">במאה העשרים החלו להתקיים טקסי "זכר להקהל". מאז שנת
ה'תש"ו</span> ([1945](https://he.wikipedia.org/wiki/1945))
<span dir="rtl">מתקיים המעמד ברציפות מדי שבע שנים בחול המועד סוכות של
מוצאי השמיטה (למעט פעם אחת, בשנת ה'תשל"ד</span>
- [1973](https://he.wikipedia.org/wiki/1973), <span dir="rtl">בשל [מלחמת
יום
הכיפורים](https://he.wikipedia.org/wiki/%D7%9E%D7%9C%D7%97%D7%9E%D7%AA_%D7%99%D7%95%D7%9D_%D7%94%D7%9B%D7%99%D7%A4%D7%95%D7%A8%D7%99%D7%9D)),
ביוזמתו של הרב הראשי [יצחק אייזיק הלוי
הרצוג](https://he.wikipedia.org/wiki/%D7%99%D7%A6%D7%97%D7%A7_%D7%90%D7%99%D7%99%D7%96%D7%99%D7%A7_%D7%94%D7%9C%D7%95%D7%99_%D7%94%D7%A8%D7%A6%D7%95%D7%92)</span> <span dir="rtl">וד"ר [שמואל
זנוויל
כהנא](https://he.wikipedia.org/wiki/%D7%A9%D7%9E%D7%95%D7%90%D7%9C_%D7%96%D7%A0%D7%95%D7%95%D7%99%D7%9C_%D7%9B%D7%94%D7%A0%D7%90)</span>,
<span dir="rtl">מנכ"ל [משרד
הדתות](https://he.wikipedia.org/wiki/%D7%9E%D7%A9%D7%A8%D7%93_%D7%94%D7%93%D7%AA%D7%95%D7%AA)</span>.

<span dir="rtl">המעמד מתקיים ברחבת הכותל,</span> <span dir="rtl">**ונשיא
המדינה** קורא מתוך ספר תורה. בשנת 1952 תכנן משרד הדתות טקס גדול בנוכחות
של כ-20,000 איש בפניהם תוכנן שנשיא המדינה יקרא מספר דברים,</span>
<span dir="rtl">אולם בסופו של דבר הגיעו הרבה פחות אנשים ונשיא המדינה לא
השתתף.</span> <span dir="rtl">המעמד הגדול ביותר התקיים בחול המועד
סוכות [ה'תשמ"ח](https://he.wikipedia.org/wiki/%D7%94%27%D7%AA%D7%A9%D7%9E%22%D7%97)</span> <span dir="rtl">,</span>
<span dir="rtl">ביוזמתו של פרופ' [הלל
וייס](https://he.wikipedia.org/wiki/%D7%94%D7%9C%D7%9C_%D7%95%D7%99%D7%99%D7%A1)</span>.
<span dir="rtl">בשנת ה'תשמ"ח קרא בתורה **נשיא המדינה [חיים
הרצוג](https://he.wikipedia.org/wiki/%D7%97%D7%99%D7%99%D7%9D_%D7%94%D7%A8%D7%A6%D7%95%D7%92)**</span>.
<span dir="rtl">בשנת [ה'תשנ"ה](https://he.wikipedia.org/wiki/%D7%94%27%D7%AA%D7%A9%D7%A0%22%D7%94)</span> ([1994](https://he.wikipedia.org/wiki/1994))
<span dir="rtl">קרא בתורה הרב הראשי לישראל דאז, הרב [ישראל מאיר
לאו](https://he.wikipedia.org/wiki/%D7%99%D7%A9%D7%A8%D7%90%D7%9C_%D7%9E%D7%90%D7%99%D7%A8_%D7%9C%D7%90%D7%95)</span>,
<span dir="rtl">במקום הנשיא [עזר
ויצמן](https://he.wikipedia.org/wiki/%D7%A2%D7%96%D7%A8_%D7%95%D7%99%D7%A6%D7%9E%D7%9F)</span>.
<span dir="rtl">בשנת [ה'תשס"ב](https://he.wikipedia.org/wiki/%D7%94%27%D7%AA%D7%A9%D7%A1%22%D7%91)</span> ([2001](https://he.wikipedia.org/wiki/2001))
<span dir="rtl">קרא הנשיא [משה
קצב](https://he.wikipedia.org/wiki/%D7%9E%D7%A9%D7%94_%D7%A7%D7%A6%D7%91)</span> <span dir="rtl">את
פרשת המלך.</span>

<span dir="rtl">ובעוד שנה (השנה היא שנת שמיטה), אי"ה, יקרא בוזי הרצוג,
בנו של חיים הרצוג ונכדו של הרב יצחק הרצוג...</span>

<span dir="rtl">מובן שזה טקס שרחוק ממהות המצווה כי היום לא לומדים בטקסים
\[כבר הומצא הדפוס ואפילו הזום\], וטקסים אהובים גם על חילוניים ובוודאי על
מסורתיים.</span>

<span dir="rtl">ולכן אין פלא שהחרדים מזועזעים ומתנגדים.</span>

<span dir="rtl"><u>הרב שך, נגד "זכר להקהל"</u></span>

<span dir="rtl">כאשר נתפרסם ברבים בעיתונים ובמכתבים פניה לכל עם ישראל
בכל מקום שהם, שיערך על יד הכותל המערבי כינוס גדול, אשר בשם "הקהל" יקרא,
כדוגמת מצות הקהל המצווה עלינו בתורתנו הקדושה במוצאי שנת השמיטה בחג
הסוכות, להתאסף אנשים נשים וטף והמלך יקרא (דברים לא), למען ישמעון וכו',
וזה הי' כל תכלית של מצוה זאת בזמן הבית. אבל ח"ו לעשות ממצות התורה איזה
דוגמא וצרמוניא, שלא מחייב לקיום איזה מצוה כל שהיא לא למי שיקרא בתורה ולא
למי שישמע בקריאתה, ועשי' כזו איסור גמור הוא ובזיון התורה ומצוותיה היא
ואסור להשתתף בזה.</span>

<span dir="rtl">וכל מי שיש לו ניצוץ של יראת ה' בלבבו יבין ויודע כי הם
דברים אמיתיים היוצאים מלב כואב לכבוד ה' ותורתו ועם ישראל וארצו.</span>

<span dir="rtl">ונראה לי שלא נכריע בעניין זה, ולא נשפוט בין
הניצים.</span>

> [https://jfc.org.il/news_journal/27643-2/92920-2<span dir="rtl">/</span>](https://jfc.org.il/news_journal/27643-2/92920-2/)
> <span dir="rtl"></span>
>
> <span dir="rtl">חגיגות מעמד הקהל בירושלים, מתוך אתר ארכיון הסרטים
> הישראלי בסינמטק ירושלים.</span>
