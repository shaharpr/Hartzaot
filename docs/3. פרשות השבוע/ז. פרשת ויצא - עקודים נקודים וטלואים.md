<span dir="rtl"><u>פרשת "ויצא" – עקודים נקודים וטלואים</u></span>

<span dir="rtl"> <u>ספר בראשית פרק ל</u></span>

<span dir="rtl">(כז) וַיֹּאמֶר אֵלָיו לָבָן אִם נָא מָצָאתִי חֵן בְּעֵינֶיךָ נִחַשְׁתִּי וַיְבָרֲכֵנִי
יְהֹוָה בִּגְלָלֶךָ</span>:

<span dir="rtl">(כח) וַיֹּאמַר נָקְבָה שְׂכָרְךָ עָלַי וְאֶתֵּנָה</span>:

<span dir="rtl">(כט) וַיֹּאמֶר אֵלָיו אַתָּה יָדַעְתָּ אֵת אֲשֶׁר עֲבַדְתִּיךָ וְאֵת אֲשֶׁר הָיָה מִקְנְךָ
אִתִּי</span>:

<span dir="rtl">(ל) כִּי מְעַט אֲשֶׁר הָיָה לְךָ לְפָנַי וַיִּפְרֹץ לָרֹב וַיְבָרֶךְ יְהֹוָה אֹתְךָ
לְרַגְלִי וְעַתָּה מָתַי אֶעֱשֶׂה גַם אָנֹכִי לְבֵיתִי</span>:

<span dir="rtl">(לא) וַיֹּאמֶר מָה אֶתֶּן לָךְ וַיֹּאמֶר יַעֲקֹב לֹא תִתֶּן לִי מְאוּמָה אִם תַּעֲשֶׂה
לִּי הַדָּבָר הַזֶּה אָשׁוּבָה אֶרְעֶה צֹאנְךָ אֶשְׁמֹר</span>:

<span dir="rtl">(לב) אֶעֱבֹר בְּכָל צֹאנְךָ הַיּוֹם הָסֵר מִשָּׁם כָּל שֶׂה נָקֹד וְטָלוּא וְכָל שֶׂה
חוּם בַּכְּשָׂבִים וְטָלוּא וְנָקֹד בָּעִזִּים וְהָיָה שְׂכָרִי</span>:

<span dir="rtl">(לג) וְעָנְתָה בִּי צִדְקָתִי בְּיוֹם מָחָר כִּי תָבוֹא עַל שְׂכָרִי לְפָנֶיךָ כֹּל
אֲשֶׁר אֵינֶנּוּ נָקֹד וְטָלוּא בָּעִזִּים וְחוּם בַּכְּשָׂבִים גָּנוּב הוּא אִתִּי</span>:

<span dir="rtl">(לד) וַיֹּאמֶר לָבָן הֵן לוּ יְהִי כִדְבָרֶךָ</span>:

<span dir="rtl">(לה) וַיָּסַר בַּיּוֹם הַהוּא אֶת הַתְּיָשִׁים הָעֲקֻדִּים וְהַטְּלֻאִים וְאֵת כָּל
הָעִזִּים הַנְּקֻדּוֹת וְהַטְּלֻאֹת כֹּל אֲשֶׁר לָבָן בּוֹ וְכָל חוּם בַּכְּשָׂבִים וַיִּתֵּן בְּיַד בָּנָיו</span>:

<span dir="rtl">(לו) וַיָּשֶׂם דֶּרֶךְ שְׁלשֶׁת יָמִים בֵּינוֹ וּבֵין יַעֲקֹב וְיַעֲקֹב רֹעֶה אֶת צֹאן
לָבָן הַנּוֹתָרֹת</span>:

<span dir="rtl">(לז) וַיִּקַּח לוֹ יַעֲקֹב מַקַּל לִבְנֶה לַח וְלוּז וְעַרְמוֹן וַיְפַצֵּל בָּהֵן
פְּצָלוֹת לְבָנוֹת מַחְשׂף הַלָּבָן אֲשֶׁר עַל הַמַּקְלוֹת:</span>

<span dir="rtl">(לח) וַיַּצֵּג אֶת הַמַּקְלוֹת אֲשֶׁר פִּצֵּל בָּרְהָטִים בְּשִׁקֲתוֹת הַמָּיִם אֲשֶׁר תָּבֹאןָ
הַצֹּאן לִשְׁתּוֹת לְנֹכַח הַצֹּאן וַיֵּחַמְנָה בְּבֹאָן לִשְׁתּוֹת</span>:

<span dir="rtl">(לט) וַיֶּחֱמוּ הַצֹּאן אֶל הַמַּקְלוֹת וַתֵּלַדְןָ הַצֹּאן עֲקֻדִּים נְקֻדִּים
וּטְלֻאִים</span>:

<span dir="rtl">(מ) וְהַכְּשָׂבִים הִפְרִיד יַעֲקֹב וַיִּתֵּן פְּנֵי הַצֹּאן אֶל עָקֹד וְכָל חוּם בְּצֹאן
לָבָן וַיָּשֶׁת לוֹ עֲדָרִים לְבַדּוֹ וְלֹא שָׁתָם עַל צֹאן לָבָן</span>:

<span dir="rtl">(מא) וְהָיָה בְּכָל יַחֵם הַצֹּאן הַמְקֻשָּׁרוֹת וְשָׂם יַעֲקֹב אֶת הַמַּקְלוֹת לְעֵינֵי
הַצֹּאן בָּרְהָטִים לְיַחֲמֶנָּה בַּמַּקְלוֹת</span>:

<span dir="rtl">(מב) וּבְהַעֲטִיף הַצֹּאן לֹא יָשִׂים וְהָיָה הָעֲטֻפִים לְלָבָן וְהַקְּשֻׁרִים
לְיַעֲקֹב</span>:

<span dir="rtl">(מג) וַיִּפְרֹץ הָאִישׁ מְאֹד מְאֹד וַיְהִי לוֹ צֹאן רַבּוֹת וּשְׁפָחוֹת וַעֲבָדִים
וּגְמַלִּים וַחֲמֹרִים</span>

<span dir="rtl">מבלי להיכנס לפרטים, ההסכם היה שלבן ייתן ליעקב עדר שכולו
לבן, ומהנולדים, אלו שיהיו צבעוניים יהיו של יעקב. ויעקב מצליח להשיג את כל
הנולדים.</span>

<span dir="rtl">והשאלה שנשאל היום, היא אם יעקב עוסק במגיה, בדת, או
במדע.</span>

<span dir="rtl">מה השונה בין המושגים האלה, ומה המשותף.</span>

<span dir="rtl">התיאור של נצחונו הכלכלי של יעקב על לבן, המתואר לעיל, הוא
מגיה (כישוף).</span>

<span dir="rtl">מהי מגיה? השפעה על כוחות הטבע, גיוסם למען מישהו או נגד
מישהו, על ידי פעולות טכניות, שהן מומחיותו של המכשף. לא פעם, ההשפעה היא
על ידי יצירת משהו "דומה" למבוקש, כמו במקרה של יעקב.</span>

<span dir="rtl">אנחנו מכירים את הבובה, דמויית האדם השנוא, שתוקעים בה
מחטים, כדי לגרום לפגיעה בו.</span>

<span dir="rtl">מקרה בולט בתורה של מגיה מהסוג שביצע יעקב, הוא נחש הנחושת
שעושה משה:</span>

<u><span dir="rtl">ספר במדבר פרק כא</span></u>

<span dir="rtl">(ו) וַיְשַׁלַּח יְהֹוָה בָּעָם אֵת הַנְּחָשִׁים הַשְּׂרָפִים וַיְנַשְּׁכוּ אֶת הָעָם וַיָּמָת
עַם רָב מִיִּשְׂרָאֵל</span>:

<span dir="rtl">......</span>

<span dir="rtl">(ט) וַיַּעַשׂ משֶׁה נְחַשׁ נְחשֶׁת וַיְשִׂמֵהוּ עַל הַנֵּס וְהָיָה אִם נָשַׁךְ הַנָּחָשׁ אֶת
אִישׁ וְהִבִּיט אֶל נְחַשׁ הַנְּחשֶׁת וָחָי:</span>

<span dir="rtl">למרות שהכישוף מצוי בתורה, בתנ"ך בכלל, וגם הלאה, התורה
מתנגדת לכישוף כי היא רואה בו מתחרה לדת.</span>

<u><span dir="rtl">ספר דברים פרק יח</span></u>

<span dir="rtl">(ט) כִּי אַתָּה בָּא אֶל הָאָרֶץ אֲשֶׁר יְהֹוָה אֱלֹהֶיךָ נֹתֵן לָךְ לֹא תִלְמַד
לַעֲשׂוֹת כְּתוֹעֲבֹת הַגּוֹיִם הָהֵם</span>:

<span dir="rtl">(י) לֹא יִמָּצֵא בְךָ מַעֲבִיר בְּנוֹ וּבִתּוֹ בָּאֵשׁ **קֹסֵם קְסָמִים מְעוֹנֵן
וּמְנַחֵשׁ וּמְכַשֵּׁף**</span>:

<span dir="rtl">(יא) **וְחֹבֵר חָבֶר וְשֹׁאֵל אוֹב וְיִדְּעֹנִי וְדֹרֵשׁ אֶל הַמֵּתִים**</span>:

<span dir="rtl">(יב) כִּי תוֹעֲבַת יְהֹוָה כָּל עֹשֵׂה אֵלֶּה וּבִגְלַל הַתּוֹעֵבֹת הָאֵלֶּה יְהֹוָה
אֱלֹהֶיךָ מוֹרִישׁ אוֹתָם מִפָּנֶיךָ</span>:

<span dir="rtl">(יג) תָּמִים תִּהְיֶה עִם יְהֹוָה אֱלֹהֶיךָ:</span>

<span dir="rtl">דת היא מושג רחב בהרבה, הכולל טקסים לפי תאריכים, מנהגים,
אמונות קבועות, מוסר ואפילו משפט אזרחי.</span>

<span dir="rtl">אבל בתחום המתחרה בכישוף, הדת מציעה את הבקשה מהאל (או אחד
האלים אם יש רבים), ובתורתנו, על ידי תפילה בעיקר.</span>

<span dir="rtl">ועד היום – מאמינים, נעזרים במערכת הרפואה, אבל גם יושבים
ליד החולה וקוראים תהילים, ואף מבקשים בתקשורת להתפלל למענו.</span>

<span dir="rtl">ולכן, אם נשלים את הנקודות ... בקטע העוסק בנחש הנחושת
נמצא:</span>

<u><span dir="rtl">ספר במדבר פרק כא</span> <span dir="rtl">(עם שני
הפסוקים שמחקנו למעלה)</span></u>

<span dir="rtl">(ו) וַיְשַׁלַּח יְהֹוָה בָּעָם אֵת הַנְּחָשִׁים הַשְּׂרָפִים וַיְנַשְּׁכוּ אֶת הָעָם וַיָּמָת
עַם רָב מִיִּשְׂרָאֵל</span>:

<span dir="rtl">(ז) וַיָּבֹא הָעָם אֶל משֶׁה וַיֹּאמְרוּ חָטָאנוּ כִּי דִבַּרְנוּ בַיהֹוָה וָבָךְ
הִתְפַּלֵּל אֶל יְהֹוָה וְיָסֵר מֵעָלֵינוּ אֶת הַנָּחָשׁ וַיִּתְפַּלֵּל משֶׁה בְּעַד הָעָם</span>:

<span dir="rtl">(ח) וַיֹּאמֶר יְהֹוָה אֶל משֶׁה עֲשֵׂה לְךָ שָׂרָף וְשִׂים אֹתוֹ עַל נֵס וְהָיָה כָּל
הַנָּשׁוּךְ וְרָאָה אֹתוֹ וָחָי</span>:

<span dir="rtl">(ט) וַיַּעַשׂ משֶׁה נְחַשׁ נְחשֶׁת וַיְשִׂמֵהוּ עַל הַנֵּס וְהָיָה אִם נָשַׁךְ הַנָּחָשׁ אֶת
אִישׁ וְהִבִּיט אֶל נְחַשׁ הַנְּחשֶׁת וָחָי:</span>

<span dir="rtl">וכך קיבלנו חטא, חרטה, תפילה, הצלה.</span>

<span dir="rtl">המגיה הופכת לדת. או, ליתר דיוק, מתפשרת עם הדת, כי התכסיס
המגי נשאר.</span>

<span dir="rtl">גם השיטה המגית של יעקב להרבות את צאנו, מתוקנת לדרך דתית
בפרק הבא, כאשר יעקב מתאר את הצלחתו, בשיחתו עם נשותיו:</span>

<u><span dir="rtl">ספר בראשית פרק לא</span></u>

<span dir="rtl">(ו) וְאַתֵּנָה יְדַעְתֶּן כִּי בְּכָל כֹּחִי עָבַדְתִּי אֶת אֲבִיכֶן</span>:

<span dir="rtl">(ז) וַאֲבִיכֶן הֵתֶל בִּי וְהֶחֱלִף אֶת מַשְׂכֻּרְתִּי עֲשֶׂרֶת מֹנִים וְלֹא נְתָנוֹ
אֱלֹהִים לְהָרַע עִמָּדִי</span>:

<span dir="rtl">(ח) אִם כֹּה יֹאמַר נְקֻדִּים יִהְיֶה שְׂכָרֶךָ וְיָלְדוּ כָל הַצֹּאן נְקֻדִּים וְאִם
כֹּה יֹאמַר עֲקֻדִּים יִהְיֶה שְׂכָרֶךָ וְיָלְדוּ כָל הַצֹּאן עֲקֻדִּים</span>:

<span dir="rtl">(ט) וַיַּצֵּל אֱלֹהִים אֶת מִקְנֵה אֲבִיכֶם וַיִּתֶּן לִי</span>:

<span dir="rtl">(י) וַיְהִי בְּעֵת יַחֵם הַצֹּאן וָאֶשָּׂא עֵינַי וָאֵרֶא בַּחֲלוֹם וְהִנֵּה הָעַתֻּדִים
הָעֹלִים עַל הַצֹּאן עֲקֻדִּים נְקֻדִּים וּבְרֻדִּים</span>:

<span dir="rtl">(יא) וַיֹּאמֶר אֵלַי מַלְאַךְ הָאֱלֹהִים בַּחֲלוֹם יַעֲקֹב וָאֹמַר הִנֵּנִי</span>:

<span dir="rtl">(יב) וַיֹּאמֶר שָׂא נָא עֵינֶיךָ וּרְאֵה כָּל הָעַתֻּדִים הָעֹלִים עַל הַצֹּאן
עֲקֻדִּים נְקֻדִּים וּבְרֻדִּים כִּי רָאִיתִי אֵת כָּל אֲשֶׁר לָבָן עֹשֶׂה לָּךְ</span>:

<span dir="rtl">(יג) אָנֹכִי הָאֵל בֵּית אֵל אֲשֶׁר מָשַׁחְתָּ שָּׁם מַצֵּבָה אֲשֶׁר נָדַרְתָּ לִּי שָׁם נֶדֶר
עַתָּה קוּם צֵא מִן הָאָרֶץ הַזֹּאת וְשׁוּב אֶל אֶרֶץ מוֹלַדְתֶּךָ:</span>

<span dir="rtl">אין יותר אמצעי כישוף, אלוהים הוא שדאג לי.</span>

<span dir="rtl">אבל, בפסוק האחרון קיים שלב מוקדם של הדת, שבו יש צורך
לשחד את האל כדי להטותו לטובת המבקש. "אשר נדרת לי שם נדר". אולי שלב שבין
המגיה והדת, שהרי במגיה לא פעם משחדים את השדים או להיפך, מאיימים עליהם,
כדי שיעשו את הנדרש.</span>

<span dir="rtl">ואמנם אלוהים צודק בהזכירו את הנדר:</span>

<u><span dir="rtl">ספר בראשית פרק כח</span> <span dir="rtl">(חלום
יעקב)</span></u>

<span dir="rtl">(יט) וַיִּקְרָא אֶת שֵׁם הַמָּקוֹם הַהוּא בֵּית אֵל וְאוּלָם לוּז שֵׁם הָעִיר
לָרִאשֹׁנָה</span>:

<span dir="rtl">(כ) וַיִּדַּר יַעֲקֹב נֶדֶר לֵאמֹר אִם יִהְיֶה אֱלֹהִים עִמָּדִי וּשְׁמָרַנִי בַּדֶּרֶךְ
הַזֶּה אֲשֶׁר אָנֹכִי הוֹלֵךְ וְנָתַן לִי לֶחֶם לֶאֱכֹל וּבֶגֶד לִלְבֹּשׁ</span>:

<span dir="rtl">(כא) וְשַׁבְתִּי בְשָׁלוֹם אֶל בֵּית אָבִי וְהָיָה יְהֹוָה לִי לֵאלֹהִים</span>:

<span dir="rtl">(כב) וְהָאֶבֶן הַזֹּאת אֲשֶׁר שַׂמְתִּי מַצֵּבָה **יִהְיֶה בֵּית אֱלֹהִים וְכֹל אֲשֶׁר
תִּתֶּן לִי עַשֵּׂר אֲעַשְּׂרֶנּוּ לָךְ:**</span>

<span dir="rtl">יעקב הבטיח להקים מקדש, ולהקריב מעשרות לאלוהים. (שוב
נזכיר את הקשר בין יעקב וממלכת הצפון – המקדש שמקים ירבעם בבית אל).</span>

<span dir="rtl">אך נחזור לעניין העקודים והנקודים והטלואים והברודים (ולא
נפרש...).</span>

<span dir="rtl">הפרשנים התלבטו בנושא עדין זה...</span>

<u><span dir="rtl">מדרש רבה בראשית - פרשה עג פסקה י</span></u>

<span dir="rtl">(י) ויקח לו יעקב מקל לבנה לח ולוז וערמון חוטר חיור דלוז
ודדליף. כך היה אבינו יעקב נותן את המקלות בשקתות המים, והיתה בהמה באה
לשתות ורואה את המקלות ונרתעת לאחוריה. והזכר רובעה והיתה יולדת כיוצא בו.
א"ר הושעיה נעשו המים זרע בתוך מעיהם ולא היו חסירות **אלא צורת הולד
בלבד.**</span>

<span dir="rtl">מעשה בכושי אחד שנשא לכושית אחת והוליד ממנה בן לבן. תפס
האב לבן, ובא לו אצל ר'. א"ל שמא אינו בני? א"ל היה לך מראות בתוך ביתך?
א"ל הן. א"ל שחורה או לבנה? א"ל לבנה. א"ל מיכן שהיה לך בן לבן .</span>

<span dir="rtl">ברור שהרב הציל את שלמות המשפחה, אבל מבחינת הניתוח של
"בראשית רבה" אנחנו מתקרבים מהמגיה למדע. יש כאן הכללה.</span>

<span dir="rtl">המדע מנסה לנסח תיאוריה, ולבססה על ידי תצפיות.</span>

<span dir="rtl">והנה יש לנו תיאוריה, הנקבה רואה "צורה" בזמן העיבור, וזה
משפיע על צורת הוולד. והבאת הדוגמה הנוספת, השחורים שמולידים לבן, מאששת את
התיאוריה.</span>

<span dir="rtl">ואת "העובדה" שמראות שרואה האשה משפיעות על הוולד, "ידעו"
גם בתקופת התלמוד..</span>

<u><span dir="rtl">תלמוד בבלי מסכת ברכות דף כ/א</span></u>

<span dir="rtl">רבי יוחנן הוה רגיל דהוה קא אזיל ויתיב אשערי דטבילה אמר
כי סלקן בנות ישראל ואתיין מטבילה מסתכלן בי ונהוי להו זרעא דשפירי
כוותי</span>

<span dir="rtl">וגם בימינו אנו... פרשן המסכם את הנושא ובטוח שכך
הוא.</span>

<u><span dir="rtl">אמרי שמאי על בראשית פרק ל פסוק ל (הרב שמאי גינזבורג,
מחסידות גור, נפטר 1997)</span></u>

<span dir="rtl">שפג. מחשבה משפיעה על צורת הולד‏</span>

<span dir="rtl">ויחמו הצאן אל המקלות ותלדן הצאן עקודים נקודים
וטלאים:‏</span>

<span dir="rtl">איתא במדרש במדבר רבה פרשה ט' אות מ"ג: שאל מלך ערביים את
רבי עקיבא, אני כושי ואשתי כושית, וילדה בן לבן, אם אהרוג אותה מפני
שזינתה? אמר לו, צורות ביתך שחורות או לבנות? אמר לו לבנות, אמר לו: משום
שנתנה עיניה בצורות הלבנות וילדה כיוצא בהן, ואם תמה אתה בדבר, למוד מצאנו
של יעקב אבינו, שמן המקלות היו מתיחמות, שנאמר ויחמו הצאן אל המקלות, והמלך
הודה לרבי עקיבא. ואיתא במדרש הגדול פרשת ויצא אות ל"ט: מלמד שכל המתיחם
בדבר, עולה הולד על צורת אותו הדבר, וכך היה רבי יוחנן הולך ויושב אשערי
הטבילה כדי שהיוצאות מהטבילה יסתכלו בו, ויהיו להם בנים יפים כמוהו (ברכות
כ' ע"א), **ותניא אם ראית איש תם מהלך בענוה, מדבר ודבריו נשמעין, מהיר
בדרכיו, דע שבשעה שטבלה אמו פגעה בסוס, אם ראית בני אדם מהלכין בשוק
ואוכלין והרוק יורד על זקנם, דע שפגעה בכלב, בני אדם שטפש לבם ואין לומדין
תורה, דע שפגעה בחמור, אם ראית בני אדם, אינם נאין בדיבורם, לומדין
ומשכחים, מהלכין בדרך והבריות משחקין מהם, דע שפגעה בעם הארץ. ותניא אם
פגעה באלו פרט לסוס, תטבול שנית, עכ"ל מדרש הגדול. היינו שהראיה והמחשבה
משפיעים על צורת הולד.‏**</span>

<span dir="rtl">אך בדרך כלל, חכמים שמרניים מאוחרים מאוד מתעקשים על פירוש
דתי, למרות שלא נמלטים גם מהפירוש המגי-מדעי:</span>

<u><span dir="rtl">ספר דברי יחזקאל - פרשת ויצא</span>
<span dir="rtl">(יחזקאל שרגא הלברשטאם, גליציה נפטר 1898)</span></u>

<span dir="rtl">אעפ"י שהבדילם לבן, שלא יתעברו הצאן דוגמתן, **היו המלאכים
מביאין אותן מעדר המסור ביד בני לבן לעדר שביד יעקב עכ"ל**. וגם מפורש בקרא
שם. ויאמר אלי מלאך האלקים בחלום וגו' ויאמר, שא נא עיניך וראה כל העתודים
העולים על הצאן עקודים נקודים וברודים, כי ראיתי את כל אשר לבן עושה לך.
וכיון שנתן ה' במתנה ליעקב מה שילדו הצאן אח"כ, **נמצא שלא הפסיד יעקב ללבן
בזה שעשה המקלות. דבלא זה היו יולדים הצאן עקודים נקודים וברודים כאשר הראה
לו המלאך.** אך לכאורה קשה. למה הוצרכו לו המקלות? דבלא המקלות היו יולדים
הצאן עקודים נקודים וברודים כהבטחת המלאך. אלא לפי שאסור ליהנות ממעשה נסים
כמאז"ל (תענית כד, ב). **לכן עשה המקלות כדי שיהיה בדרך הטבע**. ומותר לו
לעשות המקלות.</span>

<span dir="rtl">וזה בערך, כמו שיאמרו המאמינים, שמספיק לקרוא תהילים כדי
שהחולה יבריא, אבל כדי לא להסתמך על הנס, נלך גם לרופא...</span>

<span dir="rtl">צבי אלימלך שפירא מדינוב (אדמו"ר חסידי, גליציה, נפטר
1841), מדגיש לא רק את הגישה הדתית התמימה אלא גם את התפיסה הקבלית.</span>

<u><span dir="rtl">ספר אגרא דכלה (דפ"י - דף קלח/א</span>
<span dir="rtl">)</span></u>

<span dir="rtl">דכפי הנראה אחר כך מעִנין שחלם לו המלאך, ראה העתודים
העולים וכו' (בראשית לא יב), **דנראה דהכל היה ענין השגחת אלקי, ולא
בפעולתו הזאת מעֵסק המקלות**. אך הוא דבאמת כל פעולותיו של יעקב היו הכל
לרמזים עליונים, והנה יעקב עשה כעת את שלו בענין המקלות עקודים נקודים
וברודים (בראשית לא י), כידוע שֹׁרְשָם בגבהי מרומים. והנה זה היה מגמת יעקב
כעת, להוציא הניצוצות הנדחים אשר נפלו בעת שבירת הנקודים, ונשארו עדיין
בתוך הקליפות, והיה מתעסק להעלותם לעולם התיקון, בסוד "ברודים", ומשמיענו
הכתוב היאך אירע בהשגחה פרטיות דבר כזה, **שיעקב עשה את שלו לצורך
גבוה....**</span>

<span dir="rtl">קבלת האר"י הקדוש ותלמידיו עוסקת בתיקון העולמות העליונים
על ידי פעולת שומרי המצוות, והצדיקים.  
יעקב זכה על ידי פעולת מלאך אלוהים, אך הוא עסק בינתיים, באמצעות המקלות,
בהעלאת הניצוצות לתיקון עולמות עליונים.</span>

<span dir="rtl">והנה פירוש מימינו, המערב מדע עם דת, כלומר, את הגנטיקה
המודרנית עם התפילה לאל:</span>

<span dir="rtl"><u>בלי מדע אין תורה (מתוך "ידיעות אחרונות" , טלי פרקש,
4/10/18)</u></span>

<span dir="rtl">"נוח להקצין", אומר בן דוד, **רב בארגון "צהר",** נשוי ואב
לארבעה. "לא צריך לבחור בין תורה למדע. נקודת המוצא היא להגיד שאין פה
סתירה. היה לנו מאוד חשוב להגיע לקהל רחב, לכן לא התייחסנו לנקודות שנויות
במחלוקת כמו גיל העולם או דינוזאורים. לא זו מטרת הספר, אלא לחבֵּר. כל סקטור
יבחר להתמודד עם זה לפי דרכו."</span>

<span dir="rtl"> </span>

<span dir="rtl">"התורה היא 'תורת חיים'. אם אנחנו לא מבינים באמת מה זה
מגדל, אז לא הבנו את [פרשת נוח עם מגדל
בבל](https://www.ynet.co.il/articles/0,7340,L-4294257,00.html). גנטיקה
למשל מככבת כל כך הרבה בפרשות. **יעקב הבין איך עובד הצופן הגנטי** וחי את
המציאות הזו. הוא לא היה רק איש תם יושב אוהלים. יעקב היה איש שראה עולם,
ולכן כשנפרד מחמיו, לבן הארמי, חילק את הצאן כך שזה הלבן יישאר אצלו, ואילו
הצאן המנוקד או החום יהיה אצל לבן, שהיה בטוח שעשה את עסקת חייו. **אלא
שיעקב הבין שגם לצאן מנוקד עשויים להיוולד צאצאים לבנים.** לפיכך נשא תפילה
**שהקב"ה יהפוך את התכונות הרדומות לשולטות** - וכך הרוויח את השכר על 14
שנות העבודה אצל לבן".</span>

<span dir="rtl">יעקב ידע גנטיקה, והבין שגם כבשה לבנה יכולה לשאת גן
רצסיבי של "עקודים נקודים", ולכן אחוז מסוים (קטן...) מהוולדות יהיו עקודים
נקודים. אבל היה צורך בתפילה כדי להפוך סדרי הטבע, ולהפוך תכונה רצסיבית
לדומיננטית...</span>

<span dir="rtl">חרף התנגדות ספר דברים לכל כישוף, הכישוף קיים בכל
הדורות.</span>

- <span dir="rtl">טקס של שבעה ימים מפיל את חומת יריחו.</span>

- <span dir="rtl">יהושע עוצר את השמש והירח במהלכם</span>

- <span dir="rtl">שאול הולך אל בעלת האוב (אסור, אבל עובד...)</span>

- <span dir="rtl">אליהו ואלישע מחיים מתים.</span>

<span dir="rtl">ואחר כך בתקופת חז"ל:</span>

- <span dir="rtl">חוני המעגל עומד בתוך עיגול ומוריד גשם (נכון, אלוהים
  עוזר, אבל לשם מה העיגול...)</span>

- <span dir="rtl">ניסוך המים על המזבח בחג הסוכות, יש לו "ריח" של הזמנת
  גשם...</span>

- <span dir="rtl">חנינא בן דוסא הורג את הערוד, על ידי כך שננשך.</span>

<u><span dir="rtl">תלמוד בבלי מסכת ברכות דף לג/א</span></u>

<span dir="rtl">תנו רבנן מעשה במקום אחד שהיה ערוד והיה מזיק את הבריות.
באו והודיעו לו לרבי חנינא בן דוסא. אמר להם, הראו לי את חורו. הראוהו את
חורו. נתן עקבו על פי החור, יצא ונשכו, ומת אותו ערוד...</span>

<span dir="rtl">רק מכשף יכול לעשות זאת, אנחנו לא.</span>

<span dir="rtl">אבל הוא מוסיף גם טיעון מוסרי... להלן:</span>

<span dir="rtl">נטלו על כתפו והביאו לבית המדרש. אמר להם, ראו בני, אין
ערוד ממית אלא החטא ממית.</span>

<span dir="rtl">ויש גם אמצעים נגד שדים בתלמוד:</span>

<u><span dir="rtl">תלמוד בבלי מסכת עבודה זרה דף יב/ב</span></u>

<span dir="rtl">תנו רבנן לא ישתה אדם מים בלילה. ואם שתה דמו בראשו מפני
הסכנה. מאי סכנה? סכנת שברירי. ואם צחי מאי תקנתיה אי איכא אחרינא בהדיה
ליתרייה ולימא ליה צחינא מיא ואי לא נקרקש בנכתמא אחצבא ונימא איהו לנפשיה
פלניא בר פלניתא אמרה לך אימך אזדהר משברירי ברירי רירי ירי רי בכסי
חיורי.</span>

<span dir="rtl">תרגום החלק הארמי:</span>

<span dir="rtl">ואם צמא מה תקנתו? אם יש אחר איתו, שיעיר אותו ויאמר לו:
צמא אני למים.</span>

<span dir="rtl">ואם לא, שיקיש במכסה על הכד ושיאמר לעצמו: פלוני בן פלוני
אמרה לך אימך, היזהר משברירי ברירי רירי ירי רי בכוסות לבנות.</span>

<span dir="rtl">(וכמובן, מזכיר את המנטרה "**נ נח נחמ נחמן מברסלב**"...
)</span>

<span dir="rtl">מגיה קיימת גם בימינו, ומכונה היום "קבלה מעשית". והרי כל
אחד מאתנו היה רוצה שמשהו בכל זאת יצליח ויפתור את הבעיות הכואבות שהמדע
נכשל בפתרונן...</span>

<img src="images-48/media/image1.jpeg"
style="width:7.16528in;height:2.38501in"
alt="תמונה שמכילה טקסט התיאור נוצר באופן אוטומטי" />

<span dir="rtl">מה בין דת, מגיה ומדע?</span>

<span dir="rtl"><u>ג'ורג' פרייזר, אנטרופולוג סקוטי נפטר ב
1941</u></span>

<span dir="rtl">פרייזר האמין שקיים דמיון בין מאגיה ומדע מכיוון ששניהם
שמים דגש על התנסויות; אכן, הדגש שלו על קשר זה הוא כה רחב, עד שכמעט כל
השערה מדעית מופרכת, מהווה באופן טכני, כישוף. בניגוד לכישוף וגם למדע,
פרייזר הגדיר את הדת מבחינת אמונה בכוחות על טבעיים וניסיונות לפייס אותם.
כפי שמתאר היסטוריון הדת ג'ייסון ג'וזף-סטורם את השקפותיו של פרייזר,
פרייזר ראה בדת "סטייה רגעית במסלול הגדול של המחשבה האנושית". ביטויים
חברתיים-מדעיים ראשונים של נרטיב מתנתק. במקביל, פרייזר היה מודע לכך
שמאגיה וגם דת יכולים להימשך או לחזור. הוא ציין כי הכישוף חזר לעיתים והפך
למדע, למשל כאשר האלכימיה עברה תחייה באירופה המודרנית הקדומה והפכה
לכימיה. מצד שני, פרייזר גילה חרדה עמוקה מהפוטנציאל של אמונה רחבה במאגיה
להעצמת ההמונים</span>.

<span dir="rtl">אבל, כביקורת על פרייזר ניתן לומר, שהאלכימיה הייתה תמיד
מדע. היא הסתמכה על התיאוריה האריסטוטלית של ארבעת היסודות. היא פעלה
בניסוי וטעייה. היא נראית לנו כישוף מפני שהתיאוריה שלה לא מקובלת עלינו
והתחלפה לתורה האטומית שפוסלת אפריורי לא רק את הניסויים שלהם אלא את
כוונתם.  
באותה מידה, האסטרולוגיה הייתה מדע עד המאה ה-18, ואסטרונום כמו קפלר, עסק
גם באסטרולוגיה.</span>

<span dir="rtl"><u>על מגיה ודת, רפאל יהודה צבי ורבולסקי (פרופסור למדעי
הדתות באוניברסיטה העברית נפטר 2015)</u></span>

<span dir="rtl">עניין משותף היה לתאולוגים ולאנתרופולוגים בהבחנה בין דת
ומאגיה, מכיוון שאלה ואלה הסכימו משום מה בדבר אחד , והוא שאכן קיים הבדל
עקרוני בין שני המושגים.</span>

<span dir="rtl">מאידך-גיסא היו שכפרו בהבחנה , אם מטעמים מדעיים אם מטעמים
אידאולוגיים סמויים. ההסתכלות בתופעה "מאגיה" העלתה, כמעט באופן טבעי ,
תחושה של היקשים מסוימים עם "מדע", שכן שניהם מאופיינים באמונה בסיבתיות
כלשהי ובאקטיביזם, במובן שהמטרה בשניהם היא להשתלט על מציאות פיסית או
רוחנית, ולהשיג את המבוקש בהפעלת הסיבה שתביא לידי התוצאה המבוקשת.</span>

<span dir="rtl">ואמנם הדימיון בין מאגיה ודת קיים, באותו תחום של הדת
המגייס "כוחות עליונים" לצרכים אנושיים. (כאמור, לדת יש היבטים רבים
נוספים).</span>

<span dir="rtl">מכאן שהתחומים בהחלט מעורפלים.</span>

<span dir="rtl">אם האדם מפעיל כוחות על טבעיים זוהי מאגיה. אם האל עושה
זאת זוהי דת.</span>

<span dir="rtl">ואם הצדיק גוזר והאל מקיים? ...</span>

<span dir="rtl">אם המדע קבע עובדה, ואחרי חמישים שנה המדע קובע שהיא
שגויה, האם המדע הקודם הפך למאגיה?</span>

<span dir="rtl">ומכאן אנחנו כמעט מגיעים לעניין החיסונים, והמתנגדים להם,
המעסיקים אותנו היום.</span>

<span dir="rtl"><u>הנה, הקזת דם, פרוצדורה מדעית מימי קדם עד המאה
ה-19.</u></span>

<span dir="rtl">"מחלות ובריאות נובעות מאיזון של [ארבע
הליחות](https://he.wikipedia.org/wiki/%D7%90%D7%A8%D7%91%D7%A2_%D7%94%D7%9C%D7%99%D7%97%D7%95%D7%AA)</span>:
<span dir="rtl">דם (מרה
אדומה)</span>, <span dir="rtl">[לימפה](https://he.wikipedia.org/wiki/%D7%9C%D7%99%D7%9E%D7%A4%D7%94)
(מרה לבנה),
[מרה](https://he.wikipedia.org/wiki/%D7%9E%D7%99%D7%A5_%D7%94%D7%9E%D7%A8%D7%94)</span> <span dir="rtl">צהובה,
ומרה שחורה
(ביוונית</span>: <span dir="rtl">[מלנכוליה](https://he.wikipedia.org/wiki/%D7%9E%D7%9C%D7%A0%D7%9B%D7%95%D7%9C%D7%99%D7%94)).
ליחות אלו קשורות לארבעת היסודות היווניים הקלאסיים: אדמה, אוויר, אש
ומים.</span>

<span dir="rtl">גלנוס האמין שדם הוא הליחה הדומיננטית, ושיש צורך לשלוט
בה. כדי לאזן את הליחות, הרופא מסלק דם עודף, גורם להקאה או נותן
חומר [משתן](https://he.wikipedia.org/wiki/%D7%A9%D7%AA%D7%9F)"</span>.

<span dir="rtl">ומכאן, יש תיאוריה, יש הוראות הפעלה ויש ניסיון (לפעמים
מבריאים... כי רוב החולים ממילא מבריאים).</span>

<span dir="rtl">אפילו בתלמוד שלנו יש הוראות מתאימות:</span>

<u><span dir="rtl">תלמוד בבלי מסכת שבת דף קכט/א</span></u>

<span dir="rtl">אמר שמואל הקיז דם ונצטנן, עושין לו מדורה אפילו בתקופת
תמוז.... אמר רב יהודה אמר רב: ...הקיז דם ואין לו מה יאכל, ימכור מנעלים
שברגליו ויספיק מהן צרכי סעודה. מאי צרכי סעודה? רב אמר בשר ושמואל אמר
יין.</span>

<span dir="rtl">היום אנחנו יודעים שהקזת דם ברוב המקרים מזיקה, לפעמים
הורגת, ועוזרת במקרים נדירים ביותר.</span>

<span dir="rtl">האם להאמין בחיסונים? אולי גם הם ייחשבו בעתיד כשגיאה
קשה?</span>

<span dir="rtl"><u>מתוך הפייסבוק (דף קבוצה של "מתנגדי החיסונים
הרעליים")</u></span>

<span dir="rtl">"ישראל הולכת להיות הראשונה שתזריק לילדים קטנים חפים
מפשע, חומר נסיוני כנגד נגיף שתוקף בעיקר בני שמונים פלוס</span>.

<span dir="rtl">הראשונה בעולם, ובניגוד לשקרים, שום דבר לא אושר, וגם לא
"הומלץ". אושר חירום על ידי גוף שמקבל את ההמלצות שלו מהיצרנית</span>.

<span dir="rtl">את ישראל זה לא מעניין. היא מכרה את הילדים שלכם ולא תעצור
בכלום</span>.

<span dir="rtl">הנה אוניברסיטת בר-אילן מצטרפת לפסיכוזה, ומוכרת לכם
"מחקר" שקר כלשהו, שיעזור לאנשים לרצות להיות משויכים לתואר "עשירים
ומשכילים</span>".

<span dir="rtl">הנדסת תודעה מבחילה ושטיק שלומדים בשנה א בבית ספר
לשיווק</span>.

<span dir="rtl">ההתקפה החלה. הם לא יעצרו בכלום. כנסו לחדר השינה של
הילדים, תסתכלו עליהם</span>.

<span dir="rtl">הם תחת מתקפה, והאנשים האלו לא יבחלו בכלום עד שישימו את
ידם עליהם</span>.

<span dir="rtl">הקמפיין נגדם ממומן במיליונים. מה שעל כף המאזניים אלו
מאות מיליארדים של דולרים, בעלי מניות, וחבר מנהלים מנוהל על ידי מולטי
מיליונרים</span>.

<span dir="rtl">כסף. כסף. כסף. הנושא מעולם לא היה בריאות</span>.

<span dir="rtl">בגרמניה ובעוד מדינות בהן עלה הפשיזם, אלו לא היו דווקא
הבריונים, אלא האליטות, שעשו את הפשעים הכי גדולים</span>.

<span dir="rtl">קורונה הוא לא נגיף שתוקף ילדים. כל מי שמספר לכם אחרת הוא
שקרן</span>.

<span dir="rtl">החיסון לא מונע תפוצה, כל מי שמספר לכם אחרת הוא
שקרן</span>.

<span dir="rtl">החיסון לא מחסן, הוא מונע תחלואה קשה (שזה משתנה מאדם לאדם
וממדינה למדינה) אצל אנשים שבסיכון - כל מי שמספר לכם אחרת הוא
שקרן</span>.

<span dir="rtl">לחיסון יש תופעות לוואי מחרידות, אצל המון המון אנשים, זה
מתועד במערכת רשמית שנקראת וארז בארה"ב. מי שמספר לכם שהוא בטוח ושההשפעות
ממנו נדירות וזניחות - הוא שקרן</span>.<span dir="rtl">"</span>

<span dir="rtl">תחתית הטופס</span>

<span dir="rtl">יש גורם שצריך לקחת בחשבון, ולא דובר בו עד עתה, ביחס
למאגיה, דת ומדע, שבכל שלושת התחומים הללו, **הגורם המכריע הוא אמונה
במומחה, באדם**.</span>

<span dir="rtl">באלוהים (תלוי בהגדרה) יכול להאמין כל אדם. אדם דתי מאמין
ברב.</span>

<span dir="rtl">במאגיה, יעזור רק המכשף הידוע בניסיונו ובהצלחותיו. כזה
שהמבקש את עזרתו מאמין בו.</span>

<span dir="rtl">אם אנחנו דתיים, אנחנו מאמינים בהוראותיו של הרב, בפרשנותו
לכתבים הדתיים, ולפעמים בברכתו.</span>

<span dir="rtl">כמאמינים במדע אנחנו מאמינים במדען, בטכנאי, ברופא
המומחה.</span>

<span dir="rtl">כל שלושת הגורמים הללו, קשורים לא פעם לפוליטיקה, להון
ולשלטון.</span>

<span dir="rtl">אפילו מדע. למרות כל השיטות החדשות של מבחנים סטטיסטיים,
קבוצות ביקורת, ועוד ועוד.</span>

<span dir="rtl">ידוע, למשל, מחקר המראה קשר בין חיסוני ילדים ובין אוטיזם.
כבר סתרו אותו מכל הכיוונים, והראו כי אינו מחקר כלל. אבל מאחר והצליח
להתפרסם, נזקיו ממשיכים עד היום.</span>

<span dir="rtl">ידועים מחקרים שנחשבו מדעיים של חברות הטבק בעבר, ושל
חברות הנפט היום, המעקבים פעילות למען החברה.</span>

<span dir="rtl">ומכאן, למתנגדי החיסונים, המהווים היום קושי גדול ואולי
סכנה לחברה.</span>

<span dir="rtl">מתנגדי החיסונים אינם מתנגדים למדע, אלא אינם מאמינים
לרופאים ולפוליטיקאים האחראים לחיסונים. (או מאמינים שיש להם אינטרס זר
לתפקידם).</span>

<span dir="rtl">ועם חוסר אמונה קשה להתמודד כמו שקשה להתמודד עם
אמונה.</span>

<span dir="rtl">עובדה שאנשים מוכנים למות למען חוסר האמונה, ולא מעטים גם
מתים.</span>
