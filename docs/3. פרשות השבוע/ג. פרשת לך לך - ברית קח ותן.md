<span dir="rtl"><u>פרשת "לך לך" – ברית קח ותן</u></span>

<u><span dir="rtl">ספר בראשית פרק יב</span></u>

<span dir="rtl">(א) וַיֹּאמֶר יְהֹוָה אֶל אַבְרָם לֶךְ לְךָ מֵאַרְצְךָ וּמִמּוֹלַדְתְּךָ וּמִבֵּית אָבִיךָ
אֶל הָאָרֶץ אֲשֶׁר אַרְאֶךָּ</span>:

<span dir="rtl">(ב) וְאֶעֶשְׂךָ לְגוֹי גָּדוֹל וַאֲבָרֶכְךָ וַאֲגַדְּלָה שְׁמֶךָ וֶהְיֵה בְּרָכָה</span>:

<span dir="rtl">(ג) וַאֲבָרְכָה מְבָרֲכֶיךָ וּמְקַלֶּלְךָ אָאֹר וְנִבְרְכוּ בְךָ כֹּל מִשְׁפְּחֹת
הָאֲדָמָה</span>:

<span dir="rtl">(ד) וַיֵּלֶךְ אַבְרָם כַּאֲשֶׁר דִּבֶּר אֵלָיו יְהֹוָה וַיֵּלֶךְ אִתּוֹ לוֹט וְאַבְרָם בֶּן
חָמֵשׁ שָׁנִים וְשִׁבְעִים שָׁנָה בְּצֵאתוֹ מֵחָרָן</span>:

<span dir="rtl">(ה) וַיִּקַּח אַבְרָם אֶת שָׂרַי אִשְׁתּוֹ וְאֶת לוֹט בֶּן אָחִיו וְאֶת כָּל רְכוּשָׁם
אֲשֶׁר רָכָשׁוּ וְאֶת הַנֶּפֶשׁ אֲשֶׁר עָשׂוּ בְחָרָן וַיֵּצְאוּ לָלֶכֶת אַרְצָה כְּנַעַן וַיָּבֹאוּ אַרְצָה
כְּנָעַן:</span>

<span dir="rtl">פרשת "לך לך" היא לקט של מספר סיפורים קצרים על אברהם,
שאין בהם כדי לתאר דמות קוהרנטית.</span>

<span dir="rtl">מיהו אברם? למה בוחר אותו אלוהים? מה עשה ב 75 שנותיו
הראשונות?</span>

<span dir="rtl">משהו יודעים עליו מהפרק הקודם:</span>

<span dir="rtl">הוא בנו של תרח, נשוי לשרי, לוט הוא בן אחיו הרן,
שנפטר.</span>

<span dir="rtl">אברם נדד עם תרח אביו, שרי אשתו (העקרה) ולוט בן אחיו מאור
כשדים לחרן.</span>

<span dir="rtl">שם הוא מקבל מינוי היסטורי מה', בגיל שבעים וחמש.</span>

<span dir="rtl">אין שום נימוק לבחירתו.</span>

<span dir="rtl">המדרש, כרגיל, מנסה להשלים את החסר, ולנמק את הבחירה
בסגולותיו של אברהם.</span>

<u><span dir="rtl">מדרש רבה בראשית - פרשה לח פסקה יג</span></u>

<span dir="rtl">תרח עובד צלמים היה. חד זמן נפיק לאתר. הושיב לאברהם מוכר
תחתיו. הוה אתי בר אינש, בעי דיזבן, והוה א"ל, בר כמה שנין את? והוה א"ל,
בר חמשין או שיתין. והוה א"ל, ווי ליה לההוא גברא דהוה בר שיתין, ובעי
למסגד לבר יומי. והוה מתבייש והולך....</span>

<span dir="rtl">וכן סיפורים ידועים, על שבירת הפסילים של אביו תרח, תוך
לגלוג על אלהותם.</span>

<span dir="rtl">הרמב"ם, לא מפתיע אותנו שהוא רואה באברם מין פילוסוף, אשר
בשכלו ובחשיבותו מגיע לרעיון המונותיאיסטי (דרך הפיזיקה האריסטוטלית). אברם
של הרמב"ם בוחר את אלוהים לפני שאלוהים בוחר אותו.</span>

<u><span dir="rtl">רמב"ם יד החזקה - הלכות עבודת כוכבים פרק א</span></u>

<span dir="rtl">לא היה שום אדם שהיה מכירו, ולא יודעו, \[את אלוהים\] אלא
יחידים בעולם, כגון חנוך ומתושלח, נח שם ועבר, ועל דרך זה היה העולם הולך
ומתגלגל עד שנולד עמודו של עולם והוא אברהם אבינו</span>:

<span dir="rtl">(ג) כיון שנגמל איתן זה **התחיל לשוטט בדעתו,** והוא קטן,
והתחיל לחשוב ביום ובלילה, והיה תמיה, היאך אפשר שיהיה הגלגל הזה נוהג תמיד
ולא יהיה לו מנהיג, ומי יסבב אותו, כי אי אפשר שיסבב את עצמו. ולא היה לו
מלמד ולא מודיע דבר אלא מושקע באור כשדים בין עובדי כוכבים הטפשים. ואביו
ואמו וכל העם עובדי כוכבים, והוא עובד עמהם, ולבו משוטט ומבין, עד שהשיג
דרך האמת, והבין קו הצדק **מתבונתו הנכונה**, וידע שיש שם אלוה אחד והוא
מנהיג הגלגל, והוא ברא הכל, ואין בכל הנמצא אלוה חוץ ממנו.</span>

<span dir="rtl">אך מה פירושה של הבחירה?</span>

<span dir="rtl">הבחירה מתורגמת לברית.</span>

<span dir="rtl">לפחות בפרשה שלנו, הברית מאוד לא סימטרית, אלוהים מבטיח
וחוזר ומבטיח שתי הבטחות: צאצאיך יהיו עם גדול, ויקבלו את ארץ
ישראל.</span>

<u><span dir="rtl">ספר בראשית פרק יב</span></u>

<span dir="rtl">וְאֶעֶשְׂךָ לְגוֹי גָּדוֹל וַאֲבָרֶכְךָ וַאֲגַדְּלָה שְׁמֶךָ וֶהְיֵה בְּרָכָה</span>:

<span dir="rtl">(ג) וַאֲבָרְכָה מְבָרֲכֶיךָ וּמְקַלֶּלְךָ אָאֹר וְנִבְרְכוּ בְךָ כֹּל מִשְׁפְּחֹת
הָאֲדָמָה:</span>

<u><span dir="rtl">ספר בראשית פרק יב</span></u>

<span dir="rtl">(ז) וַיֵּרָא יְהֹוָה אֶל אַבְרָם וַיֹּאמֶר לְזַרְעֲךָ אֶתֵּן אֶת הָאָרֶץ הַזֹּאת וַיִּבֶן
שָׁם מִזְבֵּחַ לַיהֹוָה הַנִּרְאֶה אֵלָיו:</span>

<u><span dir="rtl">ספר בראשית פרק יג</span></u>

<span dir="rtl">(יד) וַיהֹוָה אָמַר אֶל אַבְרָם אַחֲרֵי הִפָּרֶד לוֹט מֵעִמּוֹ שָׂא נָא עֵינֶיךָ
וּרְאֵה מִן הַמָּקוֹם אֲשֶׁר אַתָּה שָׁם צָפֹנָה וָנֶגְבָּה וָקֵדְמָה וָיָמָּה</span>:

<span dir="rtl">(טו) כִּי אֶת כָּל הָאָרֶץ אֲשֶׁר אַתָּה רֹאֶה לְךָ אֶתְּנֶנָּה וּלְזַרְעֲךָ עַד
עוֹלָם</span>:

<span dir="rtl">(טז) וְשַׂמְתִּי אֶת זַרְעֲךָ כַּעֲפַר הָאָרֶץ אֲשֶׁר אִם יוּכַל אִישׁ לִמְנוֹת אֶת
עֲפַר הָאָרֶץ גַּם זַרְעֲךָ יִמָּנֶה</span>:

<span dir="rtl">(יז) קוּם הִתְהַלֵּךְ בָּאָרֶץ לְאָרְכָּהּ וּלְרָחְבָּהּ כִּי לְךָ אֶתְּנֶנָּה:</span>

<u><span dir="rtl">ספר בראשית פרק טו</span></u>

<span dir="rtl">(ה) וַיּוֹצֵא אֹתוֹ הַחוּצָה וַיֹּאמֶר הַבֶּט נָא הַשָּׁמַיְמָה וּסְפֹר הַכּוֹכָבִים אִם
תּוּכַל לִסְפֹּר אֹתָם וַיֹּאמֶר לוֹ כֹּה יִהְיֶה זַרְעֶךָ</span>:

<span dir="rtl">......</span>

<span dir="rtl">(ז) וַיֹּאמֶר אֵלָיו אֲנִי יְהֹוָה אֲשֶׁר הוֹצֵאתִיךָ מֵאוּר כַּשְׂדִּים לָתֶת לְךָ אֶת
הָאָרֶץ הַזֹּאת לְרִשְׁתָּהּ:</span>

<u><span dir="rtl">ספר בראשית פרק טו</span></u>

<span dir="rtl">(יח) בַּיּוֹם הַהוּא כָּרַת יְהֹוָה אֶת אַבְרָם בְּרִית לֵאמֹר לְזַרְעֲךָ נָתַתִּי אֶת
הָאָרֶץ הַזֹּאת מִנְּהַר מִצְרַיִם עַד הַנָּהָר הַגָּדֹל נְהַר פְּרָת:</span>

<u><span dir="rtl">ספר בראשית פרק יז</span></u>

<span dir="rtl">(ד) אֲנִי הִנֵּה בְרִיתִי אִתָּךְ וְהָיִיתָ לְאַב הֲמוֹן גּוֹיִם</span>:

<span dir="rtl">(ה) וְלֹא יִקָּרֵא עוֹד אֶת שִׁמְךָ אַבְרָם וְהָיָה שִׁמְךָ אַבְרָהָם כִּי אַב הֲמוֹן
גּוֹיִם נְתַתִּיךָ</span>:

<span dir="rtl">(ו) וְהִפְרֵתִי אֹתְךָ בִּמְאֹד מְאֹד וּנְתַתִּיךָ לְגוֹיִם וּמְלָכִים מִמְּךָ
יֵצֵאוּ</span>:

<span dir="rtl">(ז) וַהֲקִמֹתִי אֶת בְּרִיתִי בֵּינִי וּבֵינֶךָ וּבֵין זַרְעֲךָ אַחֲרֶיךָ לְדֹרֹתָם
לִבְרִית עוֹלָם לִהְיוֹת לְךָ לֵאלֹהִים וּלְזַרְעֲךָ אַחֲרֶיךָ</span>:

<span dir="rtl">(ח) וְנָתַתִּי לְךָ וּלְזַרְעֲךָ אַחֲרֶיךָ אֵת אֶרֶץ מְגֻרֶיךָ אֵת כָּל אֶרֶץ כְּנַעַן
לַאֲחֻזַּת עוֹלָם וְהָיִיתִי לָהֶם לֵאלֹהִים:</span>

<span dir="rtl">התחייבויותיו של אלוהים בברית ברורות, אברהם יהיה אב לעם
גדול ועצום, ויקבל את ארץ כנען (שגבולותיה אינן ברורים. פעם "מנהר מצרים עד
הנהר הגדול נהר פרת", ופעם "כל מקום אשר תדרוך כף רגלך בו", שזה הרבה
פחות...).</span>

<span dir="rtl">אין ספק, שאלוהים מעניק הרבה בברית הזאת, אבל, צריך לשים
לב היטב, הוא נותן הבטחות בלבד... (מאוחר יותר, בפרשה הבאה, הוא יעשה את
המינימום, ויוולד יצחק...).</span>

<span dir="rtl">כנגד זה אברהם בונה מזבחות. שלוש פעמים בפרשה שלנו "ויבן
שם מזבח".</span>

<span dir="rtl">אבל מה נדרש מאברהם? מה הוא חייב לתת בברית הזאת? לא תורה,
לא מצוות, רק דבר אחד (אבל גם מיידית וגם לעתיד!)</span>

<u><span dir="rtl">ספר בראשית פרק יז</span></u>

<span dir="rtl">(י) זֹאת בְּרִיתִי אֲשֶׁר תִּשְׁמְרוּ בֵּינִי וּבֵינֵיכֶם וּבֵין זַרְעֲךָ אַחֲרֶיךָ
הִמּוֹל לָכֶם כָּל זָכָר</span>:

<span dir="rtl">(יא) וּנְמַלְתֶּם אֵת בְּשַׂר עָרְלַתְכֶם וְהָיָה לְאוֹת בְּרִית בֵּינִי
וּבֵינֵיכֶם</span>:

<span dir="rtl">(יב) וּבֶן שְׁמֹנַת יָמִים יִמּוֹל לָכֶם כָּל זָכָר לְדֹרֹתֵיכֶם יְלִיד בָּיִת
וּמִקְנַת כֶּסֶף מִכֹּל בֶּן נֵכָר אֲשֶׁר לֹא מִזַּרְעֲךָ הוּא</span>:

<span dir="rtl">(יג) הִמּוֹל יִמּוֹל יְלִיד בֵּיתְךָ וּמִקְנַת כַּסְפֶּךָ וְהָיְתָה בְרִיתִי בִּבְשַׂרְכֶם
לִבְרִית עוֹלָם:</span>

<span dir="rtl">משתלם או לא משתלם, זה כל אחד יחליט בעצמו, אבל העובדה,
שהאל משאיר הבטחה, ואילו אברהם פועל מיידית, ולכן ברור שאברהם נותן עוד
משהו:</span>

<u><span dir="rtl">ספר בראשית פרק טו</span></u>

<span dir="rtl">(ו) וְהֶאֱמִן בַּיהֹוָה וַיַּחְשְׁבֶהָ לּוֹ צְדָקָה:</span>

<span dir="rtl">כלומר, אברהם מוסיף לחובת המילה, גם אמונה בה'. וזה הכרחי,
כי הוא נותן משהו ממשי מאוד (אפילו כואב), תמורת הבטחות.</span>

<span dir="rtl">כריתת הברית מבוצעת בטקס מוזר ביותר (ברית בין
הבתרים):</span>

<u><span dir="rtl">ספר בראשית פרק טו</span></u>

<span dir="rtl">(ט) וַיֹּאמֶר אֵלָיו קְחָה לִי עֶגְלָה מְשֻׁלֶּשֶׁת וְעֵז מְשֻׁלֶּשֶׁת וְאַיִל מְשֻׁלָּשׁ וְתֹר
וְגוֹזָל</span>:

<span dir="rtl">(י) וַיִּקַּח לוֹ אֶת כָּל אֵלֶּה וַיְבַתֵּר אֹתָם בַּתָּוֶךְ וַיִּתֵּן אִישׁ בִּתְרוֹ לִקְרַאת
רֵעֵהוּ וְאֶת הַצִּפֹּר לֹא בָתָר</span>:

<span dir="rtl">(יא) וַיֵּרֶד הָעַיִט עַל הַפְּגָרִים וַיַּשֵּׁב אֹתָם אַבְרָם</span>:

<span dir="rtl">(יב) וַיְהִי הַשֶּׁמֶשׁ לָבוֹא וְתַרְדֵּמָה נָפְלָה עַל אַבְרָם וְהִנֵּה אֵימָה חֲשֵׁכָה
גְדֹלָה נֹפֶלֶת עָלָיו</span>:

<span dir="rtl">(יג) וַיֹּאמֶר לְאַבְרָם יָדֹעַ תֵּדַע כִּי גֵר יִהְיֶה זַרְעֲךָ בְּאֶרֶץ לֹא לָהֶם
וַעֲבָדוּם וְעִנּוּ אֹתָם אַרְבַּע מֵאוֹת שָׁנָה</span>:

<span dir="rtl">(יד) וְגַם אֶת הַגּוֹי אֲשֶׁר יַעֲבֹדוּ דָּן אָנֹכִי וְאַחֲרֵי כֵן יֵצְאוּ בִּרְכֻשׁ
גָּדוֹל</span>:

<span dir="rtl">(טו) וְאַתָּה תָּבוֹא אֶל אֲבֹתֶיךָ בְּשָׁלוֹם תִּקָּבֵר בְּשֵׂיבָה טוֹבָה</span>:

<span dir="rtl">(טז) וְדוֹר רְבִיעִי יָשׁוּבוּ הֵנָּה כִּי לֹא שָׁלֵם עֲוֹן הָאֱמֹרִי עַד
הֵנָּה</span>:

<span dir="rtl">(יז) וַיְהִי הַשֶּׁמֶשׁ בָּאָה וַעֲלָטָה הָיָה וְהִנֵּה תַנּוּר עָשָׁן וְלַפִּיד אֵשׁ אֲשֶׁר
עָבַר בֵּין הַגְּזָרִים הָאֵלֶּה</span>:

<span dir="rtl">(יח) בַּיּוֹם הַהוּא כָּרַת יְהֹוָה אֶת אַבְרָם בְּרִית לֵאמֹר לְזַרְעֲךָ נָתַתִּי אֶת
הָאָרֶץ הַזֹּאת מִנְּהַר מִצְרַיִם עַד הַנָּהָר הַגָּדֹל נְהַר פְּרָת:</span>

<span dir="rtl">כרגיל, את המחיר הכבד משלמות חיות תמימות... ובינתיים גם
קיום ההבטחה נדחה בארבע מאות שנה לפחות... אבל אברהם הופך למוהל הראשון,
ובעל כורחו מוהל גם את עצמו.</span>

<u><span dir="rtl">ספר בראשית פרק יז</span></u>

<span dir="rtl">(כג) וַיִּקַּח אַבְרָהָם אֶת יִשְׁמָעֵאל בְּנוֹ וְאֵת כָּל יְלִידֵי בֵיתוֹ וְאֵת כָּל
מִקְנַת כַּסְפּוֹ כָּל זָכָר בְּאַנְשֵׁי בֵּית אַבְרָהָם וַיָּמָל אֶת בְּשַׂר עָרְלָתָם בְּעֶצֶם הַיּוֹם הַזֶּה כַּאֲשֶׁר
דִּבֶּר אִתּוֹ אֱלֹהִים</span>:

<span dir="rtl">(כד) וְאַבְרָהָם בֶּן תִּשְׁעִים וָתֵשַׁע שָׁנָה בְּהִמֹּלוֹ בְּשַׂר עָרְלָתוֹ</span>:

<span dir="rtl">(כה) וְיִשְׁמָעֵאל בְּנוֹ בֶּן שְׁלשׁ עֶשְׂרֵה שָׁנָה בְּהִמֹּלוֹ אֵת בְּשַׂר
עָרְלָתוֹ</span>:

<span dir="rtl">(כו) בְּעֶצֶם הַיּוֹם הַזֶּה נִמּוֹל אַבְרָהָם וְיִשְׁמָעֵאל בְּנוֹ</span>:

<span dir="rtl">(כז) וְכָל אַנְשֵׁי בֵיתוֹ יְלִיד בָּיִת וּמִקְנַת כֶּסֶף מֵאֵת בֶּן נֵכָר נִמֹּלוּ
אִתּוֹ:</span>

<u><span dir="rtl">מדרש רבה בראשית - פרשה מח פסקה ח</span></u>

<span dir="rtl">א"ר לוי: לעתיד לבא אברהם יושב על פתח גיהנם, ואינו מניח
אדם מהול מישראל לירד לתוכה, ואותן שחטאו יותר מדאי מה עושה להם? מעביר את
הערלה מעל גבי תינוקות שמתו עד שלא מלו, ונותנה עליהם ומורידן לגיהנם. הה"ד
(תהלים נה) "שלח ידיו בשלומיו חלל בריתו".</span>

<span dir="rtl">אם כן, מומחיותו של אברהם מעניקה לו תפקיד בשער
הגיהנום.</span>

<span dir="rtl">חשוב מזה: **המילה היא סימנו של הצדיק שלא צריך להגיע
לגיהנום**. ואם יש טעות, והמהול חוטא גדול, אין ברירה ומבטלים את המילה...
המקור לעורלה הוא תינוקות שנפטרו לפני שמונה ימים.</span>

<span dir="rtl">סיפור מוזר על משה, מאפשר השערה על מקור מנהג
המילה:</span>

<u><span dir="rtl">ספר שמות פרק ד</span> <span dir="rtl">(משה עם משפחתו
בדרך ממדין, חזרה למצרים)</span></u>

<span dir="rtl">(כד) וַיְהִי בַדֶּרֶךְ בַּמָּלוֹן וַיִּפְגְּשֵׁהוּ יְהֹוָה וַיְבַקֵּשׁ הֲמִיתוֹ</span>:

<span dir="rtl">(כה) וַתִּקַּח צִפֹּרָה צֹר וַתִּכְרֹת אֶת עָרְלַת בְּנָהּ וַתַּגַּע לְרַגְלָיו וַתֹּאמֶר כִּי
חֲתַן דָּמִים אַתָּה לִי</span>:

<span dir="rtl">(כו) וַיִּרֶף מִמֶּנּוּ אָז אָמְרָה חֲתַן דָּמִים לַמּוּלֹת:</span>

<span dir="rtl">סיפור זה מחזק את ההשערה, שמנהג המילה תחילתו מעין קמע
גופני כנגדי שדים.</span>

<span dir="rtl"><u>יגאל בן נון, "הארץ" 2017</u></span>

<span dir="rtl">סיפורי שדים, אלים ושטנים היו נפוצים ביותר בעת העתיקה.
סיפור השד שתוקף במדבר נוסעים שלא נימולו היה כה נפוץ, עד שהשתמר זמן רב
לאחר מכן, בעת חיבור מסכת נדרים שבתלמוד: "**רבי יהודה בר ביזנא אומר: בשעה
שנתרשל משה רבנו מן המילה באו אף וחימה ובלעוהו, ולא שיירו ממנו אלא רגליו.
ותקח ציפורה צור ותכרת את ערלת בנה וירף ממנו**"\[נדרים דף ל"ב\] . במדרש
שמות רבה יש הסבר: "**וכי מניין ידעה שעל עסקי מילה נסתכן משה? אלא, בא
המלאך ובלע למשה מראשו ועד המילה. כיוון שראתה ציפורה שלא בלע אותו עד
המילה, הכירה שעל עסקי המילה שלא היה יכול לבלעו יותר מכאן, מיד באה ותכרת
את ערלת בנה**</span>". <span dir="rtl">\[שמות רבה פרשה ה'\]</span>

<span dir="rtl">ב–1933 התגלו באתר הארכיאולוגי של אַרסְלָן־טָא (חַדַת) שבצפון
סוריה שני קמיעות כנעניים עם כתובות השבעה. מקור חזותי עתיק זה והאגדות
התלמודיות מחזקים את ההסבר הדמוני למילה. הקמיעות כוללים כתובות מתוארכות
למאה השביעית לפני הספירה, קרוב למועד חיבורו של ספר דברים. על אחד מהם
מצוירת מפלצת היברידית, גוף אדם עם רגלי עקרב וראש נחש, והיא נראית בולעת
אדם, אך רק עד לאבר מינו. הקמע השני מתאר חיה רובצת בולעת אדם, שרק רגליו
נותרו מחוץ ללועהּ. סצינת השד שבולע אדם מראשו עד לאבר מינו היתה כה נפוצה,
שאף שימשה השראה לציירים באירופה במאות ה–13 וה–14, למשל ביצירותיהם של
קופו די מרקוֹואלדו וג'וטו די בונדונה** (**יום הדין).</span>

<span dir="rtl">להלן פרט מתמונה של קופו די מרקוואלדו (המאה ה-13) – "יום
הדין"</span>

<img src="media/image1.jpeg" style="width:7.16528in;height:4.99778in" />

<span dir="rtl">ההסתייגות המפתיעה ביותר ממנהג המילה נמצאת במקרא עצמו.
מחברי ספר דברים מחוגו של שפן בן אצליהו בחלו במנהג והציעו להמירו בהתנהגות
מוסרית — במקום מילת העורלה מילת הלב: "וּמַלְתֶּם אֵת עָרְלַת לְבַבְכֶם", "וּמָל יהוה
אֱלֹהֶיךָ אֶת לְבָבְךָ״ (דברים י', ט"ז ו־ל', ו'). זוהי התרסה נגד הפולחן הכוהני
דוגמת הסתייגותם של נביאי הכתב מקורבן הדם במזבחות לכפרה על חטאים. משמעות
התיקון היא הסרה רוחנית ולא פיזית של הרוע מלב האדם</span>.

<span dir="rtl">לא ברור שיש כאן הסתייגות ממנהג המילה, ייתכן שיגאל בן נון
מגזים, אך בוודאי יש כאן הרחבה של מושג העורלה והמילה.</span>

<span dir="rtl">המילה "עורלה" מתרחבת, ומתייחסת למיותר שצריך להסירו,
בפסוקים אלה רוע הלב הוא עורלה.</span>

<span dir="rtl">בחוקי אילנות הפרי, הפירות בשלושת השנים הראשונות לאחר
נטיעת העץ הם עורלה.</span>

<span dir="rtl">ב"ספר יצירה" (מחבר לא ידוע, כנראה המאה השמינית לספירה)
יש הקבלה בין מילת איבר המין ומילת הלשון.</span>

<span dir="rtl">"עשר ספירות בלימה, מספר עשר אצבעות חמש כנגד חמש וברית
יחיד מכוונת באמצע **במילה ולשון ופה**."</span>

<span dir="rtl">והרחבת הרעיון במדרש הבא (ספר יצירה מיוחס לאברהם
אבינו):</span>

<u><span dir="rtl">אוצר המדרשים - ספר יצירה עמוד 239</span></u>

<span dir="rtl">וכשבא אברהם אבינו עליו השלום הביט וראה וחקר והבין וחצב
וחקק ועלתה בידו הבריאה, שנאמר "ואת הנפש אשר עשו בחרן",\[חלק מהפרשנויות
הנועזות אומר שאברהם ברא אנשים\] נגלה עליו אדון הכל, יתברך שמו לעד,
והושיבו בחיקו, ונשקו על ראשו, וקראו אברהם אוהבי, וכרת ברית לו ולזרעו עד
עולם, שנאמר "והאמין בהוי"ה ויחשבה לו צדקה", וקרא עליו כבוד הוי"ה, דכתיב
"בטרם אצרך בבטן ידעתיך", וכרת לו **ברית בין עשר אצבעות ידיו והיא הלשון**
**ובין עשר אצבעות רגליו והיא המילה**, וקשר לו עשרים ושתים אותיות בלשונו,
והקב"ה גילה לו את סודן...</span>

<span dir="rtl">אבל הקשר בין מילה (ברית מילה) ובין מילים, נראה לי מקרי
לחלוטין, וגם השורש הדקדוקי שונה, מ.ו.ל. , מ.ל.ל.</span>

<span dir="rtl">נחזור למילה התחתונה והכואבת.</span>

<span dir="rtl">על פי היסטוריונים קדומים, המילה מקורה במצרים, לפחות אצל
הכוהנים המצריים, ומשם התפשטה לאזורנו, תחום העמים השמיים המערביים (מערבית
למסופוטמיה).</span>

<span dir="rtl">ואין ספק מה מתאר ציור מצרי עתיק זה.</span>

<span dir="rtl">2182-2345 לפנה"ס, סקארה, מצרים.</span>

<img src="media/image2.jpeg" style="width:5.67708in;height:3.82147in" />

<span dir="rtl">עם התפשטות הנצרות היא מתבטלת אצל מאמיני ישו, ונשארת רק
אצל היהודים.</span>

<span dir="rtl">מאוחר יותר, מחייבים אותה גם המוסלמים.</span>

<span dir="rtl">בימי בית ראשון, היו בני ישראל נימולים, למרות שהמילה אינה
נזכרת בספרי הנביאים הראשונים, מלבד בספר יהושע. אך הסיבה כאן היא, שהמנהג
לא היה מיוחד לבני ישראל. וכך כותב ירמיהו הנביא:</span>

<u><span dir="rtl">ספר ירמיה פרק ט</span></u>

<span dir="rtl">(כד) הִנֵּה יָמִים בָּאִים נְאֻם יְהֹוָה וּפָקַדְתִּי עַל כָּל מוּל
בְּעָרְלָה</span>:

<span dir="rtl">(כה) עַל מִצְרַיִם וְעַל יְהוּדָה וְעַל אֱדוֹם וְעַל בְּנֵי עַמּוֹן וְעַל מוֹאָב
וְעַל כָּל קְצוּצֵי פֵאָה הַיּשְׁבִים בַּמִּדְבָּר כִּי כָל הַגּוֹיִם עֲרֵלִים וְכָל בֵּית יִשְׂרָאֵל עַרְלֵי
לֵב:</span>

“<span dir="rtl">מול בערלה" הכוונה נימול בבשרו. כלומר, העמים שהוא מונה
נימולים. אבל "כל הגויים ערלים" כאילו סותר את הפסוק הראשון.</span>

<span dir="rtl">גם אם הפסוק הזה יכול להתפרש לכיוונים שונים, בולטת העובדה
שבתנ"ך רק הפלשתים מכונים "ערלים" כשם נרדף כמעט. ולכן הפירוש שכל העמים
שמנה נימולים, סביר.</span>

<span dir="rtl">חוקרים חושבים שכל העמים השמיים המערביים, היו
נימולים.</span>

<span dir="rtl">ואצלנו, חובתו הראשונה של האב כלפי בנו, היא, כמובן, למול
אותו:</span>

<u><span dir="rtl">ירושלמי קידושין פרק א הלכה ז</span></u>

<span dir="rtl">מצות שהאב חייב לעשות לבנו: **למולו,** לפדותו, ללמדו
תורה, וללמדו אומנות, להשיאו אשה. רבי עקיבה אומר אף ללמדו לשוט על פני
המים.</span>

<span dir="rtl">האם מנהג המילה הוא מנהג ברברי מזיק, או להיפך, מועיל, או
אולי לא זה ולא זה?</span>

<span dir="rtl">על כך נמשך הויכוח, לפחות אלפיים שנה.</span>

<span dir="rtl">בשנת 70 הקיסר הרומי אספסינוס מטיל מס על הנימולים. מן
הסתם, הוא פחות התעניין במילה, ויותר רצה לנקום ביהודים שמרדו
ברומי.</span>

<span dir="rtl">אבל בשנים מאוחרות יותר, מתבססים ברומא חוקים נגד פגיעות
בגוף, ובפרט נגד סירוס. יש דעות שונות בקרב ההיסטוריונים אם החוק נגד ברית
מילה המיוחס לאדריאנוס (ימי מרד בר כוכבא), הוא הרחבה של החוק נגד סירוס,
שהוא מהחוקים ההומאנים של הרומאים, או שהוא חוקק במיוחד כנגד
היהודים.</span>

<span dir="rtl">כך או כך, ברור שבתרבות האירופאית, יוונית – רומית, המנהג
נחשב ברברי.</span>

<span dir="rtl">למעשה, עד ימינו אלה, מתקיים עימות בנושא, בין האירופאים
(היום נוצרים) ובין המערב אסייתים והאפריקנים (יהודים ומוסלמים).</span>

<span dir="rtl">מצד אחד זה מסורת עתיקה ומושרשת שקשה להימנע ממנה, ומצד
שני קשה לנמק אותה.</span>

<span dir="rtl">הנה אגדה עתיקה על ויכוח בנושא, בין הרומאי ליהודי.</span>

<u><span dir="rtl">מדרש תנחומא תזריע - פרק ה</span></u>

<span dir="rtl">מעשה ששאל טורנוסרופוס הרשע את ר' עקיבא, איזו מעשים נאים,
של הקב"ה או של ב"ו? א"ל של ב"ו נאים. א"ל טורנוסרופוס, הרי השמים והארץ
יכול אדם לעשות כיוצא בהם? א"ל ר"ע, לא תאמר לי בדבר שהוא למעלה מן הבריות
שאין שולטין עליו, אלא אמור דברים שהם מצויין בבני אדם. א"ל למה אתם מולין?
א"ל אני הייתי יודע שעל דבר זה אתה שואלני, ולכך הקדמתי ואמרתי לך, שמעשה
בני אדם נאים משל הקב"ה.</span>

<span dir="rtl">הביא לו ר"ע שבלים וגלוסקאות. א"ל אלו מעשה הקב"ה ואלו
מעשה ידי אדם. א"ל אין אלו נאים יותר מן השבלים? א"ל טורנוסרופוס, אם הוא
חפץ במילה למה אינו יוצא הולד מהול ממעי אמו? א"ל ר"ע, ולמה שוררו יוצא עמו
והוא תלוי בבטנו ואמו חותכו? ומה שאתה אומר למה אינו יוצא מהול, לפי שלא
נתן הקב"ה את המצות לישראל אלא לצרף אותם בהם. ולכך אמר דוד (תהלים יח) כל
אמרת ה' צרופה:</span>

<span dir="rtl">אם כל פקחותו, מצליח ר' עקיבא לשכנע רק בכך שהאדם חייב
להתערב בטבע. אך הוא לא משכנע בכך שהתערבות זו מועילה, פרט לכך ששכר מצוה
מצוה...</span>

<span dir="rtl">גם סעדיה גאון מסתפק בלומר, בלי הוכחה, שהעורלה מיותרת.
נוצרה כדי להיפטר ממנה.</span>

<u><span dir="rtl">ספר אמונות ודעות - מאמר שלישי - אות י</span></u>

<span dir="rtl">היאך נעשה האדם? כל זמן שגופו בשלמותו כפי שנברא אינו
תמים, וכאשר חתך ממנו משהוא נעשה תמים, כלומר המילה. ואבאר, כי הדבר התמים
הוא הדבר שאין בו לא תוספת ולא חסרון, **וברא הבורא את החלק הזה עודף
עליו** וכאשר חתכו הוסר העודף ונשאר תמים.</span>

<span dir="rtl">הרמב"ם נועז הרבה יותר, ומנמק את המילה על פי ערכיו,
השוללים הנאות פיזיות מוגזמות.</span>

<u><span dir="rtl">ספר מורה נבוכים - חלק ג פרק מט</span></u>

<span dir="rtl">וכן ה'מילה' אצלי, אחד מטעמיה - **למעט המשגל ולהחליש זה
האבר כפי היכולת**, עד שימעט במעשה הזה. וכבר חשבו שזאת המילה היא השלמת
חסרון יצירה, ומצא כל חולק מקום לחלוק ולומר, איך יהיו הדברים הטבעיים
חסרים, עד שיצטרכו להשלמה מחוץ? - עם מה שהתבאר מתועלת העור ההוא לאבר
ההוא, **ולא נתנה 'מצוה' זו להשלים חסרון הבריאה, רק להשלים חסרון
המידות.** והנזק ההוא הגופני המגיע לאבר ההוא - הוא המכוון, אשר לא יפסד בו
דבר מן הפעולות שבהם עמידת האיש ולא תבטל בעבורה ההולדה, אבל תחסר בו התאוה
היתרה על הצורך.</span>

<span dir="rtl">וזה תואם דעות קיצוניות ביהדות עד היום, על פיהם תפקיד
יחסי המין הוא רק פריה ורביה. ואין זו הדעה השלטת ביהדות.  
אדרבה, יש להזהר מהרמב"ם בנושא זה, כי בנימוק כזה מצדיקים גם מילת
נשים.</span>

<span dir="rtl">המהר"ל מפראג (ר' יהודה ליווא בן בצלאל. נפטר 1609), מרחיב
את גישת ר' עקיבא באגדה שציטטנו לעיל.</span>

<span dir="rtl"><u>המהר"ל – ספר תפארת ישראל – פרק ב'</u></span>

<span dir="rtl">ואל תאמר כי יהיה חס ושלום בפעל השם יתברך דופי, אין זה כך
רק הכל הוא בחכמה, לפי אשר ראוי לעולם אשר יש בו הויה והפסד אשר אינו בעל
השלמה.</span>

<span dir="rtl">ובפרט אל האדם השכלי, שהשכלי הוא על הטבע, ולכך אל האדם
אין הטבע בעל השלמה כי צריך לתקן מזונות שלו החטים לטחון והטבור לחתוך
והערלה למילה. ....</span>

<span dir="rtl">.... כי המצוה שציוה השם יתברך לבני אדם רוצה הוא יתברך
לצרף את האדם. כי מצד פעל השי"ת אין מילה. וזהו מצד הבריאה, שהשם יתברך
ברא, הכל על ידי הטבע. **ולפי הטבע ראוי הערלה,** רק שנתן השם יתברך המילה
לאדם שיהיה צירוף לאדם **עד שיהיה בלתי טבעי שכאשר עושה המצוה הוא צירוף אל
האדם מן הטבע וזה אשר חפץ השם יתברך במילה.**</span>

<span dir="rtl">וזה רעיון מקובל, שהתרבות האנושית אינה ביטוי לטבע הנברא,
אלא ביטוי דווקא להתגברות על הטבע (בעלי החיים הולכים עירומים...), לקיום
ערכים אנושיים שכליים כנגד הטבע.</span>

<span dir="rtl">אבל גם כאן אין נימוק מדוע שכל האדם צריך לבחור להתגבר על
הטבע דווקא בצורה זו.</span>

<span dir="rtl">ואם הגענו עד ימינו ניעזר בויקיפדיה.</span>

<span dir="rtl"><u>מתוך הויקיפדיה</u></span>

<span dir="rtl">בעד...</span>

<span dir="rtl">יש המבצעים את ניתוח המילה למטרות רפואיות. מחקרים שבוצעו
באפריקה העלו שמילה מפחיתה משמעותית את סיכוני ההדבקה
ב</span>-[HIV](https://he.wikipedia.org/wiki/HIV) <span dir="rtl">ב[יחסי
מין](https://he.wikipedia.org/wiki/%D7%99%D7%97%D7%A1%D7%99_%D7%9E%D7%99%D7%9F)</span> <span dir="rtl">הטרוסקסואלים,
וכן שמילה מפחיתה את הסיכון גם למחלות מין
נוספות</span>. <span dir="rtl">כמן כן,
מחקר [מטא-אנליזה](https://he.wikipedia.org/wiki/%D7%9E%D7%98%D7%90-%D7%90%D7%A0%D7%9C%D7%99%D7%96%D7%94)</span> <span dir="rtl">הראה
כי מילת פעוטות מפחיתה בכ-87% את הסיכון לדלקות בדרכי השתן,
...</span> <span dir="rtl">מאידך, הניתוח כרוך בכאבים ובסיכון לסיבוכים
נדירים בטווח הקצר הכוללים דימום מתמשך, זיהום או פגיעה במבנה הפין וכן
.....</span>

<span dir="rtl">רוב הסיבוכים קלים וברי תיקון וסיבוכים קשים נדירים
למדי.</span> <span dir="rtl">בישראל, פחות מאחד מאלף תינוקות מפונים לבית
חולים בעקבות ברית המילה</span>. 

<span dir="rtl">האקדמיה האמריקאית לרופאי ילדים</span>
<span dir="rtl"></span>(AAP)<span dir="rtl">, פרסמה בשנת 2012 [נייר
עמדה](https://he.wikipedia.org/wiki/%D7%A0%D7%99%D7%99%D7%A8_%D7%A2%D7%9E%D7%93%D7%94)</span> <span dir="rtl">לפיו
**התועלות הבריאותיות של מילת תינוקות עולות על הסיכונים**, אולם אין די
בהם בשביל להמליץ על מילת כל הילדים, ויש להותיר את ההחלטה בידי
ההורים</span>. <span dir="rtl">ניירות העמדה של ה</span>-AAP
<span dir="rtl">תקפים לחמש שנים בלבד.</span>

<span dir="rtl">ונגד...</span>

<span dir="rtl">ישנם מתנגדים לברית המילה, התופסים אותה כפעולה מיותרת
הפוגעת בשלמות היילוד וגורמת לכאב, לעיתים תוך צידוד בנזקים אפשריים
מהתהליך. אחרים טוענים כי אין להם בעיה עם ההליך עצמו כל עוד הוא נעשה
בבגרות, מתוך בחירה מודעת של העובר אותו (למשל מבחינה אסתטית). כמו כן מעצם
היותו טקס דתי. בשנת 1998 הוגשה ל[בית המשפט הגבוה
לצדק](https://he.wikipedia.org/wiki/%D7%91%D7%99%D7%AA_%D7%94%D7%9E%D7%A9%D7%A4%D7%98_%D7%94%D7%92%D7%91%D7%95%D7%94_%D7%9C%D7%A6%D7%93%D7%A7)</span> <span dir="rtl">עתירה
שדרשה להוציא אל מחוץ לחוק את ברית המילה בנימוק של "פגיעה ב[חוק יסוד:
כבוד האדם
וחירותו](https://he.wikipedia.org/wiki/%D7%97%D7%95%D7%A7_%D7%99%D7%A1%D7%95%D7%93:_%D7%9B%D7%91%D7%95%D7%93_%D7%94%D7%90%D7%93%D7%9D_%D7%95%D7%97%D7%99%D7%A8%D7%95%D7%AA%D7%95)</span>".
<span dir="rtl">העתירה [נדחתה על
הסף](https://he.wikipedia.org/wiki/%D7%93%D7%97%D7%99%D7%99%D7%94_%D7%A2%D7%9C_%D7%94%D7%A1%D7%A3).</span>

<span dir="rtl">באוקטובר </span>[2013](https://he.wikipedia.org/wiki/2013) 
<span dir="rtl">הצהירה האספה הפרלמנטרית של [מועצת
אירופה](https://he.wikipedia.org/wiki/%D7%9E%D7%95%D7%A2%D7%A6%D7%AA_%D7%90%D7%99%D7%A8%D7%95%D7%A4%D7%94)</span>,
<span dir="rtl">כי היא מודאגת במיוחד מ"הפרות מסוימות של שלמותם הפיזית של
ילדים", שהתומכים בהם מציגים אותם כמועילות לילדים חרף "עדויות ברורות להפך
מכך", ומנתה ביניהם "מילת זכרים צעירים מסיבות דתיות". המועצה קראה למדינות
החברות "להגדיר בבירור את התנאים הרפואיים, הסניטריים והאחרים אותם יש
לוודא עבור מנהגים הרווחים בקהילות דתיות מסוימות, כגון מילתם הבלתי מוצדקת
מבחינה רפואית של זכרים צעירים</span>"<span dir="rtl">.</span>

Resolution 1952 (2013) Final version

**Children’s right to physical integrity**

Author(s): Parliamentary Assembly

Origin - *Assembly debate* on 1 October 2013 (31st Sitting)
(see [<u>Doc.
13297</u>](http://assembly.coe.int/nw/xml/XRef/Xref-DocDetails-en.asp?FileID=20057&lang=en),
report of the Committee on Social Affairs, Health and Sustainable
Development, rapporteur: Ms Rupprecht). *Text adopted by the
Assembly* on 1 October 2013 (31st Sitting).See also [<u>Recommendation
2023
(2013)</u>](http://assembly.coe.int/nw/xml/XRef/Xref-DocDetails-en.asp?FileID=20176&lang=en).

<span dir="rtl">הויכוח מעניין, לא רק כשלעצמו, אלא גם בבחינת השפעת
ההרגלים והדעות הקדומות של החוקרים על תוצאות מחקריהם.</span>

<span dir="rtl">אפשר לנחש, שב”אקדמיה האמריקאית לרופאי ילדים", יש הרבה
יהודים... וב"אספה הפרלמנטרית של מועצת אירופה" הרבה פחות, אם
בכלל...</span>

<span dir="rtl">הכרעה תתקבל רק בדורות הבאים... אם בכלל...</span>

<span dir="rtl">בינתיים אברהם אבינו הצליח לקיים את בריתו אלפי
שנים.</span>

<span dir="rtl">משה והנביאים הצליחו הרבה פחות...</span>
