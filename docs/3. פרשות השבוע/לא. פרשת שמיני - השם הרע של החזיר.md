<span dir="rtl"><u>פרשת שמיני – השם הרע של החזיר</u></span>

<u><span dir="rtl">ספר ויקרא פרק יא</span></u>

<span dir="rtl">(ד) אַךְ אֶת זֶה לֹא תֹאכְלוּ מִמַּעֲלֵי הַגֵּרָה וּמִמַּפְרִסֵי הַפַּרְסָה אֶת הַגָּמָל
כִּי מַעֲלֵה גֵרָה הוּא וּפַרְסָה אֵינֶנּוּ מַפְרִיס טָמֵא הוּא לָכֶם</span>:

<span dir="rtl">(ה) וְאֶת הַשָּׁפָן כִּי מַעֲלֵה גֵרָה הוּא וּפַרְסָה לֹא יַפְרִיס טָמֵא הוּא
לָכֶם</span>:

<span dir="rtl">(ו) וְאֶת הָאַרְנֶבֶת כִּי מַעֲלַת גֵּרָה הִוא וּפַרְסָה לֹא הִפְרִיסָה טְמֵאָה הִוא
לָכֶם</span>:

<span dir="rtl">(ז) וְאֶת הַחֲזִיר כִּי מַפְרִיס פַּרְסָה הוּא וְשֹׁסַע שֶׁסַע פַּרְסָה וְהוּא גֵּרָה
לֹא יִגָּר טָמֵא הוּא לָכֶם</span>:

<span dir="rtl">(ח) מִבְּשָׂרָם לֹא תֹאכֵלוּ וּבְנִבְלָתָם לֹא תִגָּעוּ טְמֵאִים הֵם לָכֶם:</span>

<span dir="rtl">פרשת "שמיני" מונה את האסור והמותר למאכל, ולמגע עם החיה
המתה, אם דרך תכונות בעל החיים (מעלה גרה, ומפריס פרסה לחיות הגדולות) ואם
דרך שמות בעלי החיים ממש.</span>

<span dir="rtl">והחזיר מופיע בין שמות רבים של יונקים, עופות וחרקים,
כאסור למאכל ולמגע עם נבלתו. אחד מני רבים...</span>

<span dir="rtl">מדוע דווקא לחזיר, יש שם כל כך רע? מדוע דווקא אכילת בשר
חזיר היא המסמלת את שיא הכפירה? ואפילו סלידה ממש.</span>

<span dir="rtl">האם בתנ"ך, כלומר, ימי הבית הראשון רואים כך את
החזיר?</span>

<span dir="rtl">בפעם הראשונה שמצאתי התייחסות לחזיר, מלבד בתורה, זה בספר
ישעיהו, ואפילו המאוחר (סוף ימי הבית הראשון, ואולי תחילת השני).</span>

<span dir="rtl">גם בתורה הוא נזכר פעמיים בלבד, ובנוסח זהה, בספר "ויקרא"
ובספר "דברים".</span>

<u><span dir="rtl">ספר ישעיה פרק סו</span></u>

<span dir="rtl">(ג) שׁוֹחֵט הַשּׁוֹר מַכֵּה אִישׁ זוֹבֵחַ הַשֶּׂה עוֹרֵף כֶּלֶב מַעֲלֵה מִנְחָה דַּם
חֲזִיר מַזְכִּיר לְבֹנָה מְבָרֵךְ אָוֶן גַּם הֵמָּה בָּחֲרוּ בְּדַרְכֵיהֶם וּבְשִׁקּוּצֵיהֶם נַפְשָׁם חָפֵצָה:</span>

<span dir="rtl">על פי רוב המפרשים צריך לקרוא את הפסוק כך:</span>

<span dir="rtl">שוחט השור – מכה איש. זובח השה – עורף כלב. מעלה מנחה – דם
חזיר. מזכיר לבונה – מברך און. גם המה בחרו בדרכיהם, ובשקוציהם נפשם
חפצה.</span>

<span dir="rtl">כלומר: אני (אלוהים) שונא את הפולחן שלכם, ולכן גם מי
שמקריב שור הוא חוטא בעיני כמו מי שהורג איש, ומי שזובח שה כמו המקריב כלב,
ומי שמעלה מנחה כמו מקריב דם חזיר...</span>

<span dir="rtl">ברור שהקרבת חזיר הוא דבר חמור, אך לא יותר מהקרבת
כלב...</span>

<span dir="rtl">ובאותו פרק, החזיר מודגש, אבל כמו העכבר...:</span>

<u><span dir="rtl">ספר ישעיה פרק סו</span></u>

<span dir="rtl">(טו) כִּי הִנֵּה יְהֹוָה בָּאֵשׁ יָבוֹא וְכַסּוּפָה מַרְכְּבֹתָיו לְהָשִׁיב בְּחֵמָה אַפּוֹ
וְגַעֲרָתוֹ בְּלַהֲבֵי אֵשׁ</span>:

<span dir="rtl">(טז) כִּי בָאֵשׁ יְהֹוָה נִשְׁפָּט וּבְחַרְבּוֹ אֶת כָּל בָּשָׂר וְרַבּוּ חַלְלֵי
יְהֹוָה</span>:

<span dir="rtl">(יז) הַמִּתְקַדְּשִׁים וְהַמִּטַּהֲרִים אֶל הַגַּנּוֹת אַחַר אַחַת בַּתָּוֶךְ אֹכְלֵי בְּשַׂר
הַחֲזִיר וְהַשֶּׁקֶץ וְהָעַכְבָּר יַחְדָּו יָסֻפוּ נְאֻם יְהֹוָה:</span>

<span dir="rtl">החזיר טמא, כמו הכלב, העכבר, וחיות אחרות.</span>

<span dir="rtl">כנראה, שאין סלידה מיוחדת מהחזיר, כי השם חזיר, מופיע,
כנראה, כשם של אדם בתנ"ך, כמו גם שמות של בעלי חיים אחרים, כשרים וטמאים
(דבורה, יונה, חולדה, שפן ועוד).</span>

<span dir="rtl">הנה למשל, רשימה (אנכרוניסטית) של משפחות כוהנים בימי דוד
המלך:</span>

<u><span dir="rtl">ספר דברי הימים א פרק כד</span>
<span dir="rtl"></span></u><span dir="rtl">(שנכתב בימי בית שני)</span>

<span dir="rtl">(ו) וַיִּכְתְּבֵם שְׁמַעְיָה בֶן נְתַנְאֵל הַסּוֹפֵר מִן הַלֵּוִי לִפְנֵי הַמֶּלֶךְ וְהַשָּׂרִים
וְצָדוֹק הַכֹּהֵן וַאֲחִימֶלֶךְ בֶּן אֶבְיָתָר וְרָאשֵׁי הָאָבוֹת לַכֹּהֲנִים וְלַלְוִיִּם בֵּית אָב אֶחָד אָחֻז
לְאֶלְעָזָר וְאָחֻז אָחֻז לְאִיתָמָר</span>:

<span dir="rtl">(ז) וַיֵּצֵא הַגּוֹרָל הָרִאשׁוֹן לִיהוֹיָרִיב לִידַעְיָה הַשֵּׁנִי</span>:

<span dir="rtl">......</span>

<span dir="rtl">(טו) לְחֵזִיר שִׁבְעָה עָשָׂר לְהַפִּצֵּץ שְׁמוֹנָה עָשָׂר</span>:

<span dir="rtl">.....</span>

<span dir="rtl">אמנם הניקוד הוא חֵזיר, אך ניקוד התנ"ך הוא מאוחר במאות
שנים מכתיבתו. איש לא היה מעלה בדעתו היום, לתת שם כזה לילדו, או
למשפחתו.</span>

<span dir="rtl">ועוד, בספר נחמיה, שהוא היסטורי הרבה יותר, ומתאר כריתת
אמנה בין "האל" והמשפחות החשובות שעלו מבבל, עם שמות מוזרים לנו היום,
וביניהם חזיר:</span>

<u><span dir="rtl">ספר נחמיה פרק י</span></u>

<span dir="rtl">(א) וּבְכָל זֹאת אֲנַחְנוּ כֹּרְתִים אֲמָנָה וְכֹתְבִים וְעַל הֶחָתוּם שָׂרֵינוּ
לְוִיֵּנוּ כֹּהֲנֵינוּ</span>:

<span dir="rtl">(ב) וְעַל הַחֲתוּמִים נְחֶמְיָה הַתִּרְשָׁתָא בֶּן חֲכַלְיָה וְצִדְקִיָּה</span>:

<span dir="rtl">......</span>

<span dir="rtl">.......</span>

<span dir="rtl">(טו) רָאשֵׁי הָעָם פַּרְעֹשׁ פַּחַת מוֹאָב עֵילָם זַתּוּא בָּנִי</span>:

<span dir="rtl">(טז) בֻּנִּי עַזְגָּד בֵּבָי</span>:

<span dir="rtl">....</span>

<span dir="rtl">(כא) מַגְפִּיעָשׁ מְשֻׁלָּם חֵזִיר</span>:

<span dir="rtl">(כב) מְשֵׁיזַבְאֵל צָדוֹק יַדּוּעַ:</span>

<span dir="rtl">ומוכר לנו קבר ידוע בירושלים, קבר בני חזיר, מימי בית שני
ובו כתובת:</span>

<span dir="rtl">זה הקבר והנפש שלאלעזר חניה יועזר יהודה שמעון יוחנן בני
יוסף בן עובד יוסף ואלעזר בני חניה כהנים מבני חזיר</span>.

<span dir="rtl">(שוב, מקובל לקרוא חֵזיר, אך הכתובת אינה מנוקדת, ולא מצאתי
הסבר לשם הכתוב בצירה).</span>

<span dir="rtl">הבה נעשה הכרה עם החזיר, ונברר מדוע הוא ידוע
לשמצה...</span>

<img src="../img/images-73/media/image1.png"
style="width:6.47917in;height:4.46875in" />

<span dir="rtl"><u>מיהו החזיר?</u></span>

<span dir="rtl">החזיר (סוג המכיל כמה מינים) הוא יונק בעל תכונות מצוינות
להתרבות.</span>

<span dir="rtl">הוא אוכל כל, צמחים ופירות, קליפות עצים, חרקים מתים,
תולעים, בשר גם של נבלות.</span>

<span dir="rtl">בגרות מינית עד שנה וחצי. בכל המלטה בין 6 ל 12
צאצאים.</span>

<span dir="rtl">אינטליגנציה מהגבוהות בבעלי החיים. בוודאי יותר מהכלב,
למשל, ויש טוענים שהוא ברמה של שימפנזה!</span>

<span dir="rtl">ממילא מובן, שהחזיר אינו בסכנת הכחדה... אדם וחזיר, לא
ברור מי ייכחד קודם.</span>

<span dir="rtl">אחת התכונות שיוצרות לו שם רע נובעת מחוסר בלוטות זיעה.
הוא אינו יכול לצנן את עצמו, לכן הוא מתפלש בבוץ ובכל רטיבות, כדי להתקרר,
ונחשב למלוכלך (באמת מתלכלך...).</span>

<span dir="rtl">ובכל זאת החזיר דומה לנו בהרבה תכונות. משתמשים במסתמי לב
של חזיר להשתלה בלב אדם...</span>

<span dir="rtl">אותנו מעסיק חזיר הבית (את החיפאים חזירי הבר...).</span>

<span dir="rtl">חזיר הבית בוית מחזיר הבר, לפני כעשרת אלפים שנה באזור
המזרח התיכון, כנראה אנטוליה, וכנראה באותה תקופה, גם בסין, ובמקומות אחרים
באסיה.</span>

<span dir="rtl"><u>החזיר הוא מחיות הבית הראשונות שבויתו (הראשונה הייתה
הכלב)</u></span>

<span dir="rtl">כחיית בית, החזיר מיועד לבשר (ושימושים משניים כמו עור,
שער, וכד'). היום הוא גם משמש בכמה מקומות כחיית מחמד... (כאמור,
אינטיליגנטי יותר מהכלב), ובזכות חוש ריח מפותח, גם לזיהוי חומרי נפץ
ופטריות כמהין, שערכן גבוה מאוד.</span>

<span dir="rtl">כחיית בית יש לו יתרונות רבים, בגלל שהוא אוכל אשפה, מתרבה
במהירות, ובשרו ניתן לשימור בעישון או בהמלחה גם בלי קירור, מבלי לאבד
מטעמו.</span>

<span dir="rtl">מצד שני, החזירה אינה מתאימה לחליבה, בגלל ריבוי הפטמות
ומיעוט החלב, וגם טעמו.</span>

<span dir="rtl">היסטורית, חסרונו הגדול הוא בצריכה גדולה של מים, ובחוסר
התאמתו לנדודים ארוכים (המתאימים לכבשים ועיזים).</span>
<span dir="rtl">לכן, נודדי המדבריות לא הכירו אותו, או לא אהבו
אותו.</span>

<span dir="rtl">וזה מרמז לנו, אולי, מדוע המתנחלים בארץ ישראל, בסוף תקופת
הברונזה, שבאו מהמדבריות במזרח ובדרום, לא נהגו לאכול חזיר.</span>

<span dir="rtl">חוקרים מוצאים שאכילת בשר חזיר הייתה נפוצה באזורנו בעבר
הרחוק, <u>ופוסקת בערך בתחילת תקופת הברזל</u> ( שנים קרובות לשנת 1000
לפנה"ס), וזה מתאים באמת להתיישבות בני ישראל.</span>

<span dir="rtl">הארכיאולוגים מזהים ישובים של התנחלות בני ישראל על פי אי
מציאותם של עצמות חזירים, בניגוד, למשל, לאזורים שבהם התיישבו הפלשתים
באותו זמן, שהגיעו מאיי הים האירופאים.</span>

<span dir="rtl">מובן, שעל פי המסורת, האיסור לאכול בשר חזיר הוא הגורם.
אבל, אם נניח על פי המחקר שהתורה עצמה נכתבת בסוף ימי הבית השני, <u>צריך
להניח שהמנהג שלא לאכול חזיר קדם למסורת הכתובה.</u></span>

<span dir="rtl">אין הוכחות ברורות לסיבות ההתנגדות לחזיר אצלנו, אך יש כמה
השערות לכך:</span>

1.  <span dir="rtl">ידוע שכוהנים במצרים, וגם במסופוטמיה נמנעו מבשר חזיר,
    כאיסור ממש, ותיתכן השפעה על שבטי ישראל שבאו מהמזרח או מהדרום, או
    מהשפעות האימפריות האלה (לפחות על ההנהגה הדתית).</span>

2.  <span dir="rtl">כאמור, החזיר אינו מתאים למדבר, ולכן שבטים שבאו
    מהמדבר לא היו רגילים לאכול אותו.</span>

3.  <span dir="rtl">בתקופה זו ממש מתחיל גידול עופות אצל מתיישבי קבע,
    ולעופות יש כמה יתרונות על החזיר (פחות השקעת מזון ביחידת בשר, וכן,
    שימוש בביצים).</span>

<span dir="rtl">כך או כך, החזיר הפך במשך השנים למאפיין זהות של שבטי
ישראל. מן הסתם, בסוף ימי הבית הראשון, כאשר מתחילה התורה להיכתב, הוא נמנה
עם החיות הטמאות, והופך מאפיין לאומי.</span>

<span dir="rtl">המאפיין הזה הופך למודגש יותר ואפילו מרכזי, בחצי השני של
ימי הבית השני, עם הכיבוש ההלניסטי והרומי. <u>היוונים ובעיקר הרומאים אהבו
מאוד את בשר החזיר.</u> הנכבשים מדגישים את זהותם מול הכובשים.</span>

<span dir="rtl">ספר מקבים ב', או חשמונאים ב', נכתב על ידי מחבר לא ידוע
באלכסנדריה, בשפה היוונית הלניסטית, בערך בשנת 100 לפנה"ס.</span>

<span dir="rtl">שם מוצג בשר החזיר כמאפיין לאומי דתי חזק, בסיפורים על על
גזירות אנטיוכוס:</span>

<span dir="rtl"><u>מקבים ב' פרק ו'</u></span>

<span dir="rtl">כא</span> <span dir="rtl">. איש נבון ויודע ספר היה
בישראל, והוא זקן ובא בימים ויפה מראה, ושמו אלעזר</span>

<span dir="rtl">כב. ויפתחו את פיו בחוזקה להאכילו בשר חזיר, ויקא אותו
לעיניהם</span>

<span dir="rtl">כג. כי בחרה נפשו לתת את גוו למכים ולמות ביושר לבבו,
מחיות חיי תמרורים</span>

<span dir="rtl">ובהמשך...</span>

<span dir="rtl">(א) וגם אשה ושבעה בניה היו אסורים בבית הסוהר, ויפצר בם
המלך לאכול מבשר החזיר, ויכו אותם בשוטים ובמקלות</span>.

<span dir="rtl">והסיפור ידוע כ"חנה ושבעת בניה", ומופיע במקורותינו
בגירסאות שונות.</span>

<span dir="rtl">החזיר תופס מקום "מכובד" בין העבירות החמורות לאחר
החורבן:</span>

<u><span dir="rtl">תוספתא מסכת הוריות פרק א</span></u>

<span dir="rtl">(ד) האוכל שקצים זה מומר. כיצד מומר? אוכל נבלות וטרפות
שקצים ורמשים, האוכל בשר חזיר והשותה יין נסך, או המחלל את השבת והמנסך. ר'
יוסי בר' יהודה אומר אף הלובש כלאים...</span>

<span dir="rtl">וייתכן, שהחזיר מודגש מכל החיות הטמאות, פשוט מפני שהיה
זמין, גודל בארץ ונאכל על ידי אחרים, ואת האחרות ממילא לא אכלו.</span>

<span dir="rtl">כשרוצים להראות שעבירה היא חמורה, משווים אותה לאכילת בשר
חזיר.</span>

<u><span dir="rtl">משנה מסכת שביעית פרק ח</span></u>

<span dir="rtl">(י) וְעוֹד אָמְרוּ לְפָנָיו, אוֹמֵר הָיָה רַבִּי אֱלִיעֶזֶר, הָאוֹכֵל פַּת כּוּתִים
כְּאוֹכֵל בְּשַׂר חֲזִיר.</span>

<span dir="rtl">אין ספק שבתקופה זו זו החזיר זמין ביותר, בגלל ריבוי אוכלי
החזיר בארץ ישראל ובאיזור בכלל.</span>

<u><span dir="rtl">ירושלמי ברכות פרק ג הלכה ה</span>
<span dir="rtl">(זהירות כאשר רוצים להתפלל)</span></u>

<span dir="rtl">ר' יוסי בר חנינא אמר, מרחיקין מגללי בהמה ארבע אמות. רבי
שמואל בר רב יצחק אמר ברכים, ובלבד בשל חמור. ר' חייא בר אבא אמר...
מרחיקין מצואת חזיר ארבע אמות, ותני כן, מרחיקין מצואת חזיר ארבע אמות,
ומצואת הנמייה ארבע אמות, ומצואת התרנגולין ארבע אמות ....</span>

<u><span dir="rtl">תלמוד בבלי מסכת שבת דף קנה/ב</span></u>

<span dir="rtl">\[מה מותר בשבת\]כדתניא, נותנין מזונות לפני כלב ואין
נותנין מזונות לפני חזיר. ומה הפרש בין זה לזה? זה מזונותיו עליך וזה אין
מזונותיו עליך...\[כלומר, הוא מסתדר לבד\]</span>

<span dir="rtl">כבר במשנה יש התנגדות לגידול חזירים, אבל במסגרת הגבלות
כלליות, וצריך לשים לב שאלו לא הלכות מפורשות, אלא כעין המלצות אקולוגיות
ואחרות:</span>

<u><span dir="rtl">משנה מסכת בבא קמא פרק ז</span></u>

<span dir="rtl">(ז) אֵין מְגַדְּלִין בְּהֵמָה דַּקָּה בְּאֶרֶץ יִשְׂרָאֵל, אֲבָל מְגַדְּלִין בְּסוּרְיָא,
וּבְמִדְבָּרוֹת שֶׁבְּאֶרֶץ יִשְׂרָאֵל. אֵין מְגַדְּלִין תַּרְנְגוֹלִים בִּירוּשָׁלַיִם, מִפְּנֵי הַקֳּדָשִׁים\[מפני
שהם מסתובבים ועלולים להביא משהו טמא לאיזור המקדש\], וְלֹא כֹהֲנִים בְּאֶרֶץ יִשְׂרָאֵל
מִפְּנֵי הַטַּהֲרוֹת. <u>אֵין מְגַדְּלִין חֲזִירִים בְּכָל מָקוֹם</u>. לֹא יְגַדֵּל אָדָם אֶת הַכֶּלֶב, אֶלָּא
אִם כֵּן הָיָה קָשׁוּר בְּשַׁלְשֶׁלֶת. אֵין פּוֹרְסִין נִשָּׁבִין לַיּוֹנִים. אֶלָּא אִם כֵּן הָיָה רָחוֹק מִן
הַיִּשׁוּב שְׁלֹשִׁים רִיס \[לא מעמידים מלכודות ליונים, כי עלולות להילכד בהן יונים
ששייכם למישהו בישוב\]:</span>

<span dir="rtl">לא ברור אם "אין מגדלים חזירים" מהסיבה של איסור בשר חזיר
(שהרי ברור שגדלוהו גם כעסק) או מסיבות אקולוגיות, כמו חלק מהדרישות
האחרות.</span>

<u><span dir="rtl">שהרי כך בתלמוד בבלי מסכת קידושין דף מט/ב</span></u>

<span dir="rtl">עשרה קבים נגעים ירדו לעולם ט' נטלו חזירים כו'</span>

<span dir="rtl">אפשר שהתדמית המלוכלכת של החזיר מצטרפת להיותו
טריפה.</span>

<span dir="rtl">מפני שאין פירוש במשנה לאיסור גידול חזירים, התלמוד מביא
הסבר "היסטורי" כאשר הוא מפרש את המשנה שצוטטה לעיל.</span>

<u><span dir="rtl">תלמוד בבלי מסכת בבא קמא דף פב/ב</span></u>

<span dir="rtl">אין מגדלין חזירים בכל מקום. תנו רבנן: כשצרו בית חשמונאי
זה על זה היה הורקנוס מבפנים ואריסטובלוס מבחוץ. ובכל יום היו משלשים להם
בקופה דינרין והיו מעלין להם תמידים. היה שם זקן אחד שהיה מכיר בחכמת
יוונית, אמר להם, כל זמן שעוסקין בעבודה אין נמסרים בידכם. למחר שילשלו
דינרין בקופה והעלו להם חזיר. כיון שהגיע לחצי החומה נעץ צפרניו בחומה
ונזדעזעה ארץ ישראל ארבע מאות פרסה על ארבע מאות פרסה.</span>

<span dir="rtl">באותה שעה אמרו: ארור האיש שיגדל חזירים, וארור האדם שילמד
את בנו חכמת יוונית.</span>

<span dir="rtl">אגדה יפה, שמתאימה גם למלחמות אחים בימינו, אבל היא מראה
שאיסור גידול חזירים הוא לא איסור מבוסס, אפילו בתקופת התלמוד
הבבלי.</span>

<span dir="rtl">ואמנם ספק אם "איסור גידול" הוא מצווה שקויימה, או מצווה
בכלל.</span>

<span dir="rtl">למעשה, ממש לא.</span>

<u><span dir="rtl">תוספתא מסכת עבודה זרה פרק א</span></u>

<span dir="rtl">מוכר לתגר, או מוכר לבעל הבית. אם היה תגר חשוד \[שהוא
עובד אלילים\] אסור למכור לו. <u>מוכר לו חזירין,</u> ואינו חושש שמא מוכר
לעבודת כוכבים. מוכר לו יין ואינו חושש שמא מנסכו לעבודת כוכבים. ואם פירש
לו \[שהוא עובד אלילים\] אפילו מים ומלח אסור למכור לו...</span>

<span dir="rtl">וגם בתקופות מאוחרות ביותר, עד ימינו, שבהן יש רק החמרה
בכל המצוות, מותר להחזיק חזירים, לפחות בנסיבות מסוימות:</span>

<u><span dir="rtl">שו"ע חו"מ סימן שצ</span> <span dir="rtl">(יוסף קארו,
המאה השש עשרה, צפת)</span></u>

<span dir="rtl">בהמה שנכנסה לחצר הניזק והיו צרורות מנתזין מתחת רגליה
ושברו את הכלים, משלם חצי נזק מהיפה שבנכסיו; ודבר זה הלכה למשה
מסיני</span>:

<span dir="rtl">(ד) וכן אם היתה מהלכת בר"ה ונתזו צרורות מתחת רגליה לרשות
הניזק ושברו את הכלים, משלם חצי נזק. והוא הדין לתרנגולים שהדסו והעלו עפר
או צרורות ושברו, <u>וכן חזיר שהיה נובר באשפה</u> והתיז צרורות והזיק,
משלם חצי נזק:</span>

<span dir="rtl">(מובן, שבעל החזיר הוא משלם את חצי הנזק, ומובן שהוא
יהודי, אם ה"שולחן ערוך" פוסק לגביו...)</span>

<u><span dir="rtl">משנה ברורה על או"ח סימן שכד</span>
<span dir="rtl">(נכתב על ידי "החפץ חיים", ר' ישראל מאיר הכוהן מראדין,
בערך 1900)</span></u>

<span dir="rtl">\[מתייחס להאכלת חיות בשבת, ככתוב בתלמוד הבבלי לעיל\] ולא
לפני חזיר - דאין מזונותיו עליו לפי <u>שאסור לגדלו</u> וכדאיתא בח"מ סימן
ת"ט. ואם נפלו לו בפרעון חובו, <u>שמותר להשהותן עד שימצא למכרן
בשויין,</u> מקרי מזונותן עליך, ומותר ליתן להם מזונות:</span>

<span dir="rtl">בתקופות רבות תוהים על טעמי המצוות, ומבחינים בין מצוות
"שכליות" (אלו המצוות המוסריות, "הברורות מאליהן", ומכונות גם "משפטים")
ומצוות "שמעיות" ("כך אלוהים רוצה" ומצוות אלו מכונות גם "חוקים").</span>

<span dir="rtl">"ספרא" הוא מדרש מוקדם על ספר ויקרא, שנכתב בארץ ישראל
כנראה במאה השלישית או קודם.</span>

<u><span dir="rtl">ספרא פרשת אחרי מות פרק יג</span></u>

<span dir="rtl">(ט) את משפטי תעשו, אלה הדברים הכתובים בתורה, שאילו לא
נכתבו בדין היה לכתבן. כגון הגזלות והעריות וע"א וקללת השם ושפיכות דמים,
שאילו לא נכתבו בדין היה לכתבן.</span>

<span dir="rtl">ואלו שיצר הרע משיב עליהם \[מערער עליהם\], ואומות העולם
עו"ג משיבין עליהם, כגון אכילת חזיר ולבישת כלאים וחליצת יבמה וטהרת המצורע
ושעיר המשתלח, שיצר הרע משיב עליהן ואומות העולם עו"ג משיבין עליהם, תלמוד
לומר, <u>אני ה' חקקתים אין את רשאי להשיב עליהם</u>:</span>

<span dir="rtl">והרמב"ם מפרש ב"יד החזקה" ("משנה תורה"), ממש כך.</span>

<u><span dir="rtl">רמב"ם יד החזקה הלכות מעילה פרק ח</span></u>

<span dir="rtl">הרי נאמר בתורה <u>ושמרתם את כל חקותי ואת כל משפטי ועשיתם
אותם</u> ...</span>

<span dir="rtl"><u>והמשפטים</u> הן המצות שטעמן גלוי וטובת עשייתן בעולם
הזה ידועה, כגון איסור גזל ושפיכות דמים וכיבוד אב ואם \[בניגוד למשנה, הוא
לא כולל כאן עבודת אלילים וקללת השם!\]. <u>והחוקים</u> הן המצות שאין טעמן
ידוע. אמרו חכמים, חוקים חקתי לך ואין לך רשות להרהר בהן. ויצרו של אדם
נוקפו בהן \[היצר רוצה לעבור עליהם\] ואומות העולם משיבין עליהן \[מערערים
על ההיגיון בהם\], כגון איסור בשר חזיר ובשר בחלב ועגלה ערופה ופרה אדומה
ושעיר המשתלח...</span>

<span dir="rtl">גם ב"ספרא" וגם הרמב"ם, מרמזים, שהיצר הרע דוחף לאכול בשר
חזיר, ואומות העולם אוכלים בשר חזיר (ושאר איסורים), אבל "לך", כלומר
היהודי, אין רשות להרהר בהיגיון של המצווה הזאת, כך פסק הקב"ה וזהו.</span>

<span dir="rtl">לרמב"ם יש גישה אזוטרית (אפשר לומר מתנשאת). להמון העם,
להדיוטות, הוא מסביר בעברית, ב"משנה תורה", שפשוט חייבים למלא כל מצווה,
ולא לחשוב יותר מדי.</span>

<span dir="rtl">אבל ב"מורה נבוכים" שנכתב על ידו בערבית (השפה
הבינלאומית), לחכמים בלבד, הוא מנסה למצוא הסבר הגיוני גם למצוות השמעיות.
ולא נשפוט אותו על בורות בנושאים זואולוגיים.</span>

<u><span dir="rtl">ספר מורה נבוכים - חלק ג פרק מח</span></u>

<span dir="rtl">ואומר, כי כל מה שאסרתו התורה עלינו מן המאכלים - מזונם
מגונה. ואין בכל מה שנאסר עלינו מה שיסופק \[שמטילים ספק\] שאין הזק בו, רק
החזיר והחֵלב; ואין הענין כן \[אין סיבה לספק\], כי <u>החזיר יותר לח ממה
שצריך ורב הפסולת והמותרות</u>, <u>ורוב מה שמאסתו התורה לרוב לכלוכו
ומזונו בדברים הנמאסים.</u> וכבר ידעת הקפדת התורה על ראית הלכלוכים,
ואפילו בשדות במחנה - כל שכן בתוך המדינה. <u>ואילו היתה מותרת אכילת
החזיר, היו השווקים עם הבתים יותר מלוכלכים מ'בית הכסא' - כמו שתראה ארצות
הצרפתים היום.</u></span>

<span dir="rtl">\[רכילות לגבי הצרפתים, הוא חי במצרים\]</span>

<span dir="rtl">קוהלת רבה הוא מדרש אגדה שנכתב, כנראה, במאות האחרונות של
האלף הראשון (תקופת הגאונים), והוא רואה באיסור בשר חזיר מאפיין
דתי.</span>

<span dir="rtl"><u>קוהלת רבה – פרשה א</u></span>

<span dir="rtl">...למה נקרא שמו חזיר אמר להם שהוא עתיד להחזיר את המלכות
לבעליה...</span>

<span dir="rtl">רבנן אמרין: לעתיד לבא, הקב"ה מוציא כרוז ומכריז ואומר, כל
מי שלא אכל בשר חזיר מימיו יבא ויטול שכרו. והרבה מאומות העולם, שלא אכלו
בשר חזיר מימיהם, והם באים ליטול שכרן...\[כלומר, הגויים שאינם אוכלים חזיר
מתיימרים להיות יהודים בדתם\]</span>

<span dir="rtl">אבל, אל נטעה, הקב"ה לא נופל בפח, ודורש מאפיינים דתיים
נוספים...</span>

<span dir="rtl">(אגב, המוסלמים, שבהלכות כשרות, הולכים די רחוק בעקבות
ההלכה היהודי, אינם אוכלים חזיר, ובתקופת כתיבת המדרש כבר היה האסלאם נפוץ,
ואולי אף נכתב הספר תחת שלטון האסלאם).</span>

<span dir="rtl">במאות האחרונות, בתקופת ההשכלה והחילון, מובן שאיסור בשר
חזיר איננו כבר מאפיין לאומי, אלא דתי בלבד. ומי מתאר יהודים אוכלי חזיר
טוב יותר מספר הבדיחה והחידוד של דרויאנוב?!</span>

<span dir="rtl"><u>מתוך ספר הבדיחה והחידוד</u></span>

<span dir="rtl">יהודי נכנס אצל גוי שכנו, ומצא אותו מיסב בסעודה ולפניו
כרכשאות וקדלי-חזיר. התחיל ריחם היפה מגרה את יצרו של היהודי, ולא עמד
בניסיון: פרס פרוסה קטנה ונתנה לתוך פיו. בו ברגע הרעים רעם. נתחלחל
היהודי, פלט מיד כל מה שבפיו ופנה כלפי מעלה: אי! בשל פחות מכזית אתה מרעיש
עולמות...</span>

<span dir="rtl">\*\*\*\*</span>

<span dir="rtl">באו אל הרב וסיפרו לו, שראו את פלוני החשוב רוקד עם
"שיקצה" ואוכל חזיר.</span>

<span dir="rtl">שלח הרב אחריו ואמר לו:</span>

<span dir="rtl"><u>תמה אני מאוד</u>, כיצד הגעת אתה לידי כיעור
כזה?</span>

<span dir="rtl">החזיר לו אותו חשוב:</span>

<span dir="rtl">רבי, אילו אכלתי "שיקצה" ורקדתי עם חזיר, היתה תמיהתך
תמיהה.</span>

<span dir="rtl">עכשיו, שאכלתי חזיר ורקדתי עם "שיקצה", מה תמיהה יש
כאן?...</span>

<span dir="rtl">העובדה שעיקר הזהות היהודית בגולה התבססה על הדת, ואילו
רוב התשתית למדינת ישראל נבנתה על ידי ציונים חילוניים, יוצרת את האתגר של
זהות יהודית במדינת ישראל.</span>

<span dir="rtl">אחת התוצאות היא התערבות פוליטית בנושא הזהות
הלאומית.</span>

<span dir="rtl">והנה, החזיר שהיה מאפיין לאומי, והפך למאפיין דתי, הוא
עכשיו מאפיין פוליטי.</span>

<span dir="rtl">בשנותיה הראשונות של המדינה, המפד"ל ממצבת את עצמה בתפקיד
של בניית צביונה של המדינה, קרוב ככל האפשר לדרישות ההלכה.</span>

<span dir="rtl">בגלל הסמליות המודגשת של איסור החזיר, כמאפיין לאומי
(לדעתה ולדעת מסורתיים רבים), הצליחה להעביר את החוק הבא, חרף משקלה
הפוליטי הקטן:</span>

<span dir="rtl"><u>חוק איסור גידול חזיר,
תשכ"ב-1962</u></span><span dir="rtl"><sup><u>\*</u></sup></span>

**<span dir="rtl">האיסור</span>**

<span dir="rtl">1.    לא יגדל אדם חזירים, לא יחזיקם ולא ינחרם.</span>

**<span dir="rtl">אי תחולת האיסור</span>**

<span dir="rtl">2.    הוראות סעיף 1 לא יחולו –</span>

> <span dir="rtl">(1)   בתחומי הישובים המפורטים בתוספת לחוק זה;</span>
>
> <span dir="rtl">(2)   על גידול, החזקה ונחירה של חזירים במוסדות מדע
> ומחקר ובגני חיות ציבוריים.</span>

**<span dir="rtl">ענשין</span>**

<span dir="rtl">3.    העובר על הוראות סעיף 1, דינו - קנס 10,000
לירות.</span>

<span dir="rtl">וכן הלאה... (אגב, "נחירה" היא שחיטה, אך משתמשים במושג זה
כדי להרחיק כל דימוי של כשרות...).</span>

<span dir="rtl">וזה מה שקורה, כאשר מאפיין דתי הופך לפוליטי.</span>

<span dir="rtl">האיסור בחוק איננו האיסור הדתי כלל...</span>

<span dir="rtl">המעוניינים ממשיכים לאכול בשר חזיר...</span>

<span dir="rtl">אבל רואים פחות חזירים...</span>

<span dir="rtl">והעיקר, זה נרשם לזכות המפד"ל (כלומר, מאפיין פוליטי של
המפד"ל...).</span>

<span dir="rtl"><u>הנה פיסקה סיכום ממאמר של גיורא גודמן ב"קתדרה" משנת
1965</u></span>

<span dir="rtl">החוק לאיסור גידול חזיר, שנחקק בשנת 1962 ,ושיושם כעבור
שנה, הוא מהחוקים המשפיעים ביותר על משק בעלי החיים במדינת ישראל מאז
הקמתה. ...</span>

<span dir="rtl">\[על משק בעלי החיים, לא על מזונם של היהודים...\]</span>

<span dir="rtl">ענף שפרח לפתע בקיבוצים בשנות החמישים נעלם במהירות גדולה
משצמח: כמעט כל הקיבוצים חיסלו את הדירים וניצלו את כוחם הפוליטי להשיג
מהמדינה פיצויים....</span>

<span dir="rtl">רבים מהמגדלים הפרטיים פרשו גם הם מהענף; אחרים העבירו את
אלפי חזיריהם ממרכז הארץ ומאזור חיפה לאזורים שהיו מותרים בגידול</span>.
<span dir="rtl">הצלחת החוק להביא לביעור החזירים ממרבית חלקי הארץ בפרק
זמן כה קצר, הייתה תוצאה של כלי האכיפה הקשוחים שהוא נתן בידי הרשויות
המנהליות, בעיקר האפשרות להחרים ולהשמיד חזירים, וכמובן של נחישות משרד
הפנים <u>בראשות המפד"ל</u> לאכוף את החוק כלשונו ובמלואו....</span>

<span dir="rtl">רוב תושבי הארץ <u>יוכלו לראות מעתה חזיר מבוית חי רק
בסרטים או בתמונות בספרי ילדים</u></span><u>.</u>
<span dir="rtl">...</span>

<u><span dir="rtl">....גידול החזירים באזורים המותרים המשיך לספק את
הצריכה הארצית</span>. <span dir="rtl">...</span></u>

<span dir="rtl">וכך הפך איסור החזיר, ממאפיין שבטי, ללאומי, וממאפיין
לאומי לדתי, ולבסוף למאפיין פוליטי, שניתן להיאבק עליו כדי לרכוש מצביעים
בשני הצדדים...</span>

<span dir="rtl">ולא ברור עד היום הזה מי אינטיליגנטי יותר, האדם או
החזיר.</span>
