<span dir="rtl"><u>פרשת "וארא" – מיהו יהודי?</u></span>

<span dir="ltr"></span>

<span dir="rtl"><u>ספר שמות פרק ח</u></span>

<span dir="ltr"></span><span dir="rtl">(טז) וַיֹּאמֶר יְהֹוָה אֶל משֶׁה הַשְׁכֵּם בַּבֹּקֶר
וְהִתְיַצֵּב לִפְנֵי פַרְעֹה הִנֵּה יוֹצֵא הַמָּיְמָה וְאָמַרְתָּ אֵלָיו כֹּה אָמַר יְהֹוָה שַׁלַּח עַמִּי
וְיַעַבְדֻנִי:</span>

<span dir="ltr"></span><span dir="rtl">(יז) כִּי אִם אֵינְךָ מְשַׁלֵּחַ אֶת עַמִּי הִנְנִי
מַשְׁלִיחַ בְּךָ וּבַעֲבָדֶיךָ וּבְעַמְּךָ וּבְבָתֶּיךָ אֶת הֶעָרֹב וּמָלְאוּ בָּתֵּי מִצְרַיִם אֶת הֶעָרֹב וְגַם הָאֲדָמָה
אֲשֶׁר הֵם עָלֶיהָ:</span>

<span dir="ltr"></span><span dir="rtl">(יח) וְהִפְלֵיתִי בַיּוֹם הַהוּא אֶת אֶרֶץ גּשֶׁן
אֲשֶׁר עַמִּי עֹמֵד עָלֶיהָ לְבִלְתִּי הֱיוֹת שָׁם עָרֹב לְמַעַן תֵּדַע כִּי אֲנִי יְהֹוָה בְּקֶרֶב
הָאָרֶץ:</span>

<span dir="ltr"></span><span dir="rtl">(יט) וְשַׂמְתִּי פְדֻת בֵּין עַמִּי וּבֵין עַמֶּךָ
לְמָחָר יִהְיֶה הָאֹת הַזֶּה:</span>

<span dir="ltr"></span>

<span dir="rtl"><u>ספר שמות פרק ט</u></span>

<span dir="ltr"></span><span dir="rtl">(א) וַיֹּאמֶר יְהֹוָה אֶל משֶׁה בֹּא אֶל פַּרְעֹה
וְדִבַּרְתָּ אֵלָיו כֹּה אָמַר יְהֹוָה אֱלֹהֵי הָעִבְרִים שַׁלַּח אֶת עַמִּי וְיַעַבְדֻנִי:</span>

<span dir="ltr"></span><span dir="rtl">(ב) כִּי אִם מָאֵן אַתָּה לְשַׁלֵּחַ וְעוֹדְךָ
מַחֲזִיק בָּם:</span>

<span dir="ltr"></span><span dir="rtl">(ג) הִנֵּה יַד יְהֹוָה הוֹיָה בְּמִקְנְךָ אֲשֶׁר
בַּשָּׂדֶה בַּסּוּסִים בַּחֲמֹרִים בַּגְּמַלִּים בַּבָּקָר וּבַצֹּאן דֶּבֶר כָּבֵד מְאֹד:</span>

<span dir="ltr"></span><span dir="rtl">(ד) וְהִפְלָה יְהֹוָה בֵּין מִקְנֵה יִשְׂרָאֵל
וּבֵין מִקְנֵה מִצְרָיִם</span><span dir="ltr"></span> <span dir="rtl">וְלֹא יָמוּת
מִכָּל לִבְנֵי יִשְׂרָאֵל דָּבָר:</span>

<span dir="ltr"></span><span dir="rtl">(ה) וַיָּשֶׂם יְהֹוָה מוֹעֵד לֵאמֹר מָחָר יַעֲשֶׂה
יְהֹוָה הַדָּבָר הַזֶּה בָּאָרֶץ:</span>

<span dir="ltr"></span><span dir="rtl">(ו) וַיַּעַשׂ יְהֹוָה אֶת הַדָּבָר הַזֶּה מִמָּחֳרָת
וַיָּמָת כֹּל מִקְנֵה מִצְרָיִם וּמִמִּקְנֵה בְנֵי יִשְׂרָאֵל לֹא מֵת אֶחָד:</span>

<span dir="ltr"></span><span dir="rtl">(ז) וַיִּשְׁלַח פַּרְעֹה וְהִנֵּה לֹא מֵת מִמִּקְנֵה
יִשְׂרָאֵל עַד אֶחָד וַיִּכְבַּד לֵב פַּרְעֹה וְלֹא שִׁלַּח אֶת הָעָם:</span>

<span dir="ltr"></span>

<span dir="rtl">אלוהים יודע להבחין בין בני ישראל ובין המצרים. הוא יודע
מיהו "יהודי" (מבני ישראל).</span>

<span dir="rtl">אבל, למעשה, הוא לא הראשון. הראשון הוא דווקא פרעה.</span>

<span dir="ltr"></span>

<span dir="rtl"><u>ספר שמות פרק א</u></span>

<span dir="ltr"></span><span dir="rtl">(ח) וַיָּקָם מֶלֶךְ חָדָשׁ עַל מִצְרָיִם אֲשֶׁר לֹא
יָדַע אֶת יוֹסֵף:</span>

<span dir="ltr"></span><span dir="rtl">(ט) וַיֹּאמֶר אֶל עַמּוֹ הִנֵּה עַם בְּנֵי יִשְׂרָאֵל
רַב וְעָצוּם מִמֶּנּוּ</span><span dir="ltr">:</span>

<span dir="ltr"></span><span dir="rtl">(י) הָבָה נִּתְחַכְּמָה לוֹ פֶּן יִרְבֶּה וְהָיָה כִּי
תִקְרֶאנָה מִלְחָמָה וְנוֹסַף גַּם הוּא עַל שׂנְאֵינוּ וְנִלְחַם בָּנוּ וְעָלָה מִן הָאָרֶץ:</span>

<span dir="ltr"></span><span dir="rtl">(יא) וַיָּשִׂימוּ עָלָיו שָׂרֵי מִסִּים לְמַעַן
עַנֹּתוֹ בְּסִבְלֹתָם וַיִּבֶן עָרֵי מִסְכְּנוֹת לְפַרְעֹה אֶת פִּתֹם וְאֶת רַעַמְסֵס:</span>

<span dir="ltr"></span><span dir="rtl">(יב) וְכַאֲשֶׁר יְעַנּוּ אֹתוֹ כֵּן יִרְבֶּה וְכֵן
יִפְרֹץ וַיָּקֻצוּ מִפְּנֵי בְּנֵי יִשְׂרָאֵל:</span>

<span dir="ltr"></span><span dir="rtl">(יג) וַיַּעֲבִדוּ מִצְרַיִם אֶת בְּנֵי יִשְׂרָאֵל
בְּפָרֶךְ:</span>

<span dir="ltr"></span>

<span dir="rtl">זה היה קל. הזרים באו, התיישבו באיזור מיוחד להם, מלך חדש
עושה אותם עבדים... אפילו לקב"ה אין בעיה מיוחדת לדעת "מיהו יהודי". (במקרה
זה מיהו "בני ישראל" או "עברים").</span>

<span dir="rtl">כאן העם מוגדר לפי מקום מגוריו, ואחר כך לפי מעמדו
החברתי.</span>

<span dir="ltr"></span>

<span dir="rtl">היה עוד שלטון זר, שהוא שקבע מיהו יהודי, והפעם כבר לא לפי
המקום. זה היה המן הרשע:</span>

<span dir="rtl"><u>ספר אסתר פרק ג</u></span>

<span dir="ltr"></span><span dir="rtl">(ח) וַיֹּאמֶר הָמָן לַמֶּלֶךְ אֲחַשְׁוֵרוֹשׁ יֶשְׁנוֹ
עַם אֶחָד מְפֻזָּר וּמְפֹרָד בֵּין הָעַמִּים בְּכֹל מְדִינוֹת מַלְכוּתֶךָ וְדָתֵיהֶם שֹׁנוֹת מִכָּל
עָם</span><span dir="ltr"></span> <span dir="rtl">וְאֶת דָּתֵי הַמֶּלֶךְ אֵינָם עֹשִׂים
וְלַמֶּלֶךְ אֵין שׁוֶֹה לְהַנִּיחָם:</span>

<span dir="ltr"></span>

<span dir="rtl">כאן העם מוגדר לפי מנהגיו.</span>

<span dir="ltr"></span>

<span dir="rtl">עוד פעם אחת ניסה מנהיג לבצע הפרדה ברורה, ואמנם ההגדרה
שהשתמש בה הייתה פשוטה. היה זה עזרא בתחילת ימי הבית השני.</span>

<span dir="ltr"></span>

<span dir="rtl"><u>ספר עזרא פרק י</u></span>

<span dir="ltr"></span><span dir="rtl">(א) וּכְהִתְפַּלֵּל עֶזְרָא וּכְהִתְוַדֹּתוֹ בֹּכֶה
וּמִתְנַפֵּל לִפְנֵי בֵּית הָאֱלֹהִים נִקְבְּצוּ אֵלָיו מִיִּשְׂרָאֵל קָהָל רַב מְאֹד אֲנָשִׁים וְנָשִׁים וִילָדִים
כִּי בָכוּ הָעָם הַרְבֵּה בֶכֶה:</span>

<span dir="ltr"></span><span dir="rtl">(ב) וַיַּעַן שְׁכַנְיָה בֶן יְחִיאֵל מִבְּנֵי עֵילָם
וַיֹּאמֶר לְעֶזְרָא אֲנַחְנוּ מָעַלְנוּ בֵאלֹהֵינוּ וַנֹּשֶׁב נָשִׁים נָכְרִיּוֹת מֵעַמֵּי
הָאָרֶץ</span><span dir="ltr"></span> <span dir="rtl">וְעַתָּה יֵשׁ מִקְוֶה לְיִשְׂרָאֵל
עַל זֹאת:</span>

<span dir="ltr"></span><span dir="rtl">(ג) וְעַתָּה נִכְרָת בְּרִית לֵאלֹהֵינוּ לְהוֹצִיא
כָל נָשִׁים וְהַנּוֹלָד מֵהֶם בַּעֲצַת אֲדֹנָי וְהַחֲרֵדִים בְּמִצְוַת אֱלֹהֵינוּ וְכַתּוֹרָה יֵעָשֶׂה:</span>

<span dir="ltr"></span><span dir="rtl">(ד) קוּם כִּי עָלֶיךָ הַדָּבָר וַאֲנַחְנוּ עִמָּךְ
חֲזַק וַעֲשֵׂה:</span>

<span dir="ltr"></span><span dir="rtl">(ה) וַיָּקָם עֶזְרָא וַיַּשְׁבַּע אֶת שָׂרֵי הַכֹּהֲנִים
הַלְוִיִּם וְכָל יִשְׂרָאֵל לַעֲשׂוֹת כַּדָּבָר הַזֶּה וַיִּשָּׁבֵעוּ:</span>

<span dir="ltr"></span><span dir="rtl">(ו) וַיָּקָם עֶזְרָא מִלִּפְנֵי בֵּית הָאֱלֹהִים
וַיֵּלֶךְ אֶל לִשְׁכַּת יְהוֹחָנָן בֶּן אֶלְיָשִׁיב וַיֵּלֶךְ שָׁם לֶחֶם לֹא אָכַל וּמַיִם לֹא שָׁתָה כִּי מִתְאַבֵּל עַל
מַעַל הַגּוֹלָה:</span>

<span dir="ltr"></span><span dir="rtl">(ז) וַיַּעֲבִירוּ קוֹל בִּיהוּדָה וִירוּשָׁלִַם
לְכֹל בְּנֵי הַגּוֹלָה לְהִקָּבֵץ יְרוּשָׁלִָם:</span><span dir="ltr"></span>

<span dir="ltr"></span><span dir="rtl">(ח) וְכֹל אֲשֶׁר לֹא יָבוֹא לִשְׁלשֶׁת הַיָּמִים
כַּעֲצַת הַשָּׂרִים וְהַזְּקֵנִים יָחֳרַם כָּל רְכוּשׁוֹ וְהוּא יִבָּדֵל מִקְּהַל
הַגּוֹלָה:</span><span dir="ltr"></span>

<span dir="ltr"></span>

<span dir="rtl">סיפור עזרא נראה כסיפור אמיתי, בניגוד לסיפור יציאת מצרים
הקודם, וסיפור מגילת אסתר המאוחר.</span>

<span dir="rtl">מהי הגדרתו של עזרא לשאלה "מיהו יהודי"?</span>

<span dir="rtl">כאן העם מוגדר לפי מוצאו, לפי המקום ממנו הגיע.</span>

<span dir="ltr"></span><span dir="rtl">"קהל הגולה". כל מי שעלה מבבל.
ובכך הוציא עזרא מכלל ישראל לא רק את תושבי הארץ מעמים אחרים, אלא גם את
אותם יהודים (או ישראלים), שלא יצאו לגולה אלא נשארו בכפרים או ברחו אל בין
העמים השכנים, וברור שהיו כאלה. הם נקראים "עמי הארץ".</span>

<span dir="rtl">מה שעוד מעניין בקטע זה, שעזרא אינו מדבר כלל על אפשרות
גיור, ומנסה לגרש גם את "הנולד מהן", כלומר, ההבחנה היא גנטית ולא דתית,
והילדים אינם יהודים אם אמם אינם יהודיה, וזה בניגוד מוחלט לספרי המקרא
האחרים, המספרים על שושלות גברים, בלי להתייחס למוצא הנשים, או אף להשלים
עם היותן נוכריות.</span>

<span dir="rtl">יהודה, למשל, נושא אשה כנענית, ועל כלתו תמר לא טרח הכתוב
להוכיח שהיא ממשפחת אברהם (אולי בת של אחד מאחי יהודה?), והיא אמם של כל
היהודים (גם של עולי בבל) (!), משה רבנו נושא אשה מדיינית, רות היא מואביה,
אחת מנשות דוד היא מעכה בת מלך גשור, אמו של רחבעם היא נעמה העמונית. ועוד
ועוד.</span>

<span dir="rtl">רק מאות שנים מאוחר יותר, חז"ל "מגיירים למפרע" את הנשים
הללו (כלומר, מחברים מדרשים על תהליכי גיור שהן עברו, כביכול), אבל עזרא
אפילו לא דן באפשרות לגייר במקום לגרש. מן הסתם האופציה הזאת, בימיו, לא
הייתה קיימת עדיין.</span>

<span dir="ltr"></span>

<span dir="rtl">יש לשים לב, שבראשונה הוגדר עם ישראל במצרים, על ידי
פרעה...</span>

<span dir="rtl">בפעם השנייה הוא מוגדר בבבל (קהל הגולה), על ידי
עזרא...</span>

<span dir="rtl">בפעם השלישית בפרס, על ידי המן ...</span>

<span dir="rtl">וטעה בן גוריון כשכתב והקריא: "בארץ ישראל קם העם
היהודי...".</span>

<span dir="ltr"></span>

<span dir="rtl">אבל אלו מסורות, כמובן. מן הסתם האמת הייתה אחרת, ועם
ישראל פשוט לא הוגדר מעולם.</span>

<span dir="rtl">עמים נוצרים, קיימים, ולפעמים נכחדים, אבל עמים אינם
מוגדרים. אנחנו מבחינים ומתארים תרבויות של עמים, ואנשים משייכים עצמם לעם.
הגדרת לאומיות היא על פי תחושת הזהות, סובייקטיבית.</span>

<span dir="ltr"></span>

<span dir="rtl">כאשר מדברים על "הגדרה" מדברים על גבולות ברורים. בוודאי
שיש צרפתים ויש גרמנים, ויש ביניהם הבדלי תרבות (שפה, מסורות, מנהגים) אבל,
אין מבחן שיגדיר את הפרט.</span>

<span dir="rtl">אם נמצא אדם בכפר נידח בגבול צרפת גרמניה, שמדבר את שתי
השפות, שותה בירה גרמנית ואוכל צפרדעים צרפתיים, אין לנו דרך להגדיר את
לאומיותו. המקום לא מגדיר, המנהגים לא מגדירים, רק הוא מסוגל לומר מהי
זהותו.</span>

<span dir="rtl">הגדרה מדוייקת קיימת למושג המדינה</span>
<span dir="ltr"></span><span dir="rtl">(בדרך כלל, לא אצלנו...). למדינה
יש גבולות, יש חוק השולט בכל שטחה, והחוק הזה מגדיר את תושביה כאזרחים,
תושבים, תיירים, זרים בלתי חוקיים... וכו'.</span>

<span dir="ltr"></span><span dir="rtl">(וזה נכון, כמובן, לכל ארגון שיש
לו "חוקה" או "תקנון", והעיקר, יש לו בעלי סמכות להכריע, לגבי מעמדם של
האחרים).</span>

<span dir="ltr"></span>

<span dir="rtl">הנביא ישעיהו, כנראה השני או השלישי, בימי הבית השני, לא
מתלהב מהקיצוניות של עזרא, ומתנגד לחלוטין להגדרת "יהדות גנטית":</span>

<span dir="ltr"></span>

<span dir="rtl"><u>ספר ישעיה פרק נו</u></span>

<span dir="ltr"></span><span dir="rtl">(א) כֹּה אָמַר יְהֹוָה שִׁמְרוּ מִשְׁפָּט וַעֲשׂוּ
צְדָקָה כִּי קְרוֹבָה יְשׁוּעָתִי לָבוֹא וְצִדְקָתִי לְהִגָּלוֹת:</span>

<span dir="ltr"></span><span dir="rtl">(ב) אַשְׁרֵי אֱנוֹשׁ יַעֲשֶׂה זֹּאת וּבֶן אָדָם
יַחֲזִיק בָּהּ שֹׁמֵר שַׁבָּת מֵחַלְּלוֹ וְשֹׁמֵר יָדוֹ מֵעֲשׂוֹת כָּל
רָע</span><span dir="ltr">:</span>

<span dir="ltr"></span><span dir="rtl">(ג) וְאַל יֹאמַר בֶּן הַנֵּכָר הַנִּלְוָה אֶל
יְהֹוָה לֵאמֹר הַבְדֵּל יַבְדִּילַנִי יְהֹוָה מֵעַל עַמּוֹ</span><span dir="ltr"></span>
<span dir="rtl">וְאַל יֹאמַר הַסָּרִיס הֵן אֲנִי עֵץ יָבֵשׁ:</span>

<span dir="ltr">.......</span>

<span dir="ltr"></span><span dir="rtl">(ו) וּבְנֵי הַנֵּכָר הַנִּלְוִים עַל יְהֹוָה
לְשָׁרְתוֹ וּלְאַהֲבָה אֶת שֵׁם יְהֹוָה לִהְיוֹת לוֹ לַעֲבָדִים כָּל שֹׁמֵר שַׁבָּת מֵחַלְּלוֹ וּמַחֲזִיקִים
בִּבְרִיתִי:</span>

<span dir="ltr"></span><span dir="rtl">(ז) וַהֲבִיאוֹתִים אֶל הַר קָדְשִׁי וְשִׂמַּחְתִּים
בְּבֵית תְּפִלָּתִי עוֹלֹתֵיהֶם וְזִבְחֵיהֶם לְרָצוֹן עַל מִזְבְּחִי כִּי בֵיתִי בֵּית תְּפִלָּה יִקָּרֵא לְכָל
הָעַמִּים:</span>

<span dir="ltr"></span><span dir="rtl">(ח) נְאֻם אֲדֹנָי יֱהֹוִה מְקַבֵּץ נִדְחֵי יִשְׂרָאֵל
עוֹד אֲקַבֵּץ עָלָיו לְנִקְבָּצָיו:</span>

<span dir="ltr"></span>

<span dir="rtl">ישעיהו הנביא כאן, חותר להגדרה תרבותית של יהדותו של אדם.
ממילא ברור, שזו הגדרה סובייקטיבית. אי אפשר להגדיר אובייקטיבית "שומר שבת
מחללו ושומר ידו מעשות כל
רע</span><span dir="ltr"></span><span dir="rtl">" ובוודאי את מי שעושה
זאת "לאהבה את שם ה'</span><span dir="ltr"></span><span dir="rtl">". ואם
ישעיהו אינו קובע ממסד שלו יש הסמכות לקבוע אם אדם ממלא את התנאים שקבע,
ממילא בחירת הזהות היא בידי האדם עצמו.</span>

<span dir="ltr"></span>

<span dir="rtl">ראינו שכבר מימי בית שני מתחיל הויכוח "מיהו יהודי". בימי
בית שני גם מתחלף המושג "בני ישראל" ב"יהודים" שהרי רק שבט יהודה נותר
לפליטה.</span>

<span dir="rtl">וכשיש ויכוח כזה, נפלטים חלקים מעם ישראל החוצה. תחילה
השומרונים, שרידי "הישוב הישן" מימי הבית הראשון, מאות שנים מאוחר יותר
ייפלטו הקראים, במאה השבע עשרה השבתאים, ורק בגלל התפתחויות היסטוריות
נותרו החסידים לפליטה, והיום יש רבנים הנאבקים להוציא את הרפורמים מכלל
ישראל. והנושא של קיצוצים בעם ישראל בגלל אי הכלת השונה, הם נושא לדיון
אחר.</span>

<span dir="ltr"></span>

<span dir="rtl">אבל יש, כמובן, תהליכים הפוכים, של כניסה לעם ישראל. המניע
העיקרי הוא נישואים, אך גם מניעים פוליטיים.</span>

<span dir="rtl">בימי החשמונאים כנראה, נוצר מושג הגיור הפורמלי.</span>

<span dir="rtl">יוחנן הורקנוס מעמיד בפני האדומים את הברירה, להתגייר או
להגר.</span>

<span dir="ltr"></span>

<span dir="rtl"><u>וכך כותב יוסף בן מתתיהו (׳קדמוניות היהודים׳ י״ג,
257־258):</u></span>

<span dir="rtl">הורקנוס כבש גם את אדוריים ואת מרשה ערי אדום והכריע את כל
האדומים, והרשה להם להישאר בארץ אם יימולו ויאותו לקיים את חוקי היהודים.
והללו קיבלו על עצמם מאהבת ארץ אבותם גם את המילה וגם להשוות את שאר הליכות
חייהם לאלו של היהודים. ומאותו זמן ואילך היו הללו
יהודים</span><span dir="ltr">.</span>

<span dir="ltr"></span>

<span dir="rtl">ברור שהגיור לא נאכף על ידי הרבנות הראשית, ולא נשלחו
לאדומים משגיחי כשרות. מאתיים שנה מאוחר יותר מספר יוסף בן מתתיהו, על
הצטרפות האדומים כגוף למלחמה נגד הרומאים. עדיין התבוללותם לא הייתה
מלאה.</span>

<span dir="ltr"></span>

<span dir="rtl">חז"ל מנסים לעשות סדר, לגבי הנולדים:</span>

<span dir="rtl"><u>משנה מסכת קידושין פרק ג , ומעניין שהם מכירים גם
בנישואים אסורים כעובדה...</u></span>

<span dir="ltr"></span><span dir="rtl">(יב) כָּל מָקוֹם שֶׁיֵּשׁ קִדּוּשִׁין וְאֵין
עֲבֵרָה, הַוָּלָד הוֹלֵךְ אַחַר הַזָּכָר. וְאֵיזֶה, זוֹ כֹהֶנֶת לְוִיָּה וְיִשְׂרְאֵלִית שֶׁנִּשֵּׂאת לְכֹהֵן וּלְלֵוִי
וּלְיִשְׂרָאֵל. וְכָל מָקוֹם שֶׁיֵּשׁ קִדּוּשִׁין וְיֵשׁ עֲבֵרָה, הַוָּלָד הוֹלֵךְ אַחַר הַפָּגוּם. וְאֵיזוֹ, זוֹ
אַלְמָנָה לְכֹהֵן גָּדוֹל, גְּרוּשָׁה וַחֲלוּצָה לְכֹהֵן הֶדְיוֹט, מַמְזֶרֶת וּנְתִינָה לְיִשְׂרָאֵל, בַּת יִשְׂרָאֵל
לְמַמְזֵר וּלְנָתִין. וְכָל מִי שֶׁאֵין לָהּ עָלָיו קִדּוּשִׁין אֲבָל יֶשׁ לָהּ עַל אֲחֵרִים קִדּושִׁין, הַוָּלָד
מַמְזֵר. וְאֵיזֶה, זֶה הַבָּא עַל אַחַת מִכָּל הָעֲרָיוֹת שֶׁבַּתּוֹרָה. וְכָל מִי שֶׁאֵין לָהּ לֹא עָלָיו וְלֹא
עַל אֲחֵרִים קִדּוּשִׁין, הַוָּלָד כְמוֹתָהּ. וְאֵיזֶה, זֶה וְלַד שִׁפְחָה
וְנָכְרִית</span><span dir="ltr">:</span>

<span dir="ltr"></span>

<span dir="rtl">חז"ל הולכים בעקבות החוק הרומאי:</span>

<span dir="rtl"><u>מתוך "מיהו יהודי בעת העתיקה" אתר "סגולה"
ברשת.</u></span>

<span dir="rtl">נראה כי חכמים שאבו את המערכת החוקית הזו ישירות מהעולם
הרומי שבתוכו פעלו. החוק הרומי, שגם היהודים היו כפופים לו, השתמש באותם
עקרונות בדיוק כדי לקבוע את ייחוסו של הוולד. ולד יכול להתייחס אחר אביו רק
אם החוק מכיר במעמדו של האב, ולפיכך כאשר ההתקשרות בין ההורים אינה מוכרת
על פי החוק – למשל כאשר האם אינה אזרחית רומית – הוולד יתייחס אחר אמו.
חכמים אימצו את השפה המשפטית הרומית ויצרו את גדרי הזהות היהודית בדמותם של
גדרי האזרחות הרומית.</span>

<span dir="ltr"></span>

<span dir="rtl">הבעיה היא, שיחסית קל לקבוע חוק לגבי מדינה שיש בה סמכויות
אכיפה ויכולת אכיפה, וקשה לקבוע אותם כללים לגבי עם "מפורד ומפוזר בין
העמים".</span>

<span dir="rtl">מימי התלמוד ועד ימינו, הנישואים המעורבים מהווים בעיה לא
פתירה למי שרוצה לקבוע את זהותנו "מבחוץ" (כלומר, כאילו באופן
אובייקטיבי).</span> <span dir="ltr"></span>

<span dir="ltr"></span>

<span dir="rtl">גישה אחת מחמירה, אבל אחרי שהתגיירת הפכת לישראלי…</span>

<span dir="ltr"></span>

<span dir="rtl"><u>תלמוד בבלי מסכת יבמות דף מז/א</u></span>

<span dir="rtl">תנו רבנן גר שבא להתגייר בזמן הזה, אומרים לו מה ראית שבאת
להתגייר? אי אתה יודע שישראל בזמן הזה דוויים דחופים סחופים ומטורפין
ויסורין באין עליהם? אם אומר יודע אני, ואיני כדאי, מקבלין אותו מיד,
ומודיעין אותו מקצת מצות קלות ומקצת מצות חמורות, ומודיעין אותו עון לקט
שכחה ופאה ומעשר עני, ומודיעין אותו ענשן של מצות. אומרים לו, הוי יודע שעד
שלא באת למִדה זו אכלת חלב, אי אתה ענוש כרת, חללת שבת, אי אתה ענוש סקילה.
ועכשיו אכלת חלב ענוש כרת, חללת שבת ענוש סקילה. וכשם שמודיעין אותו ענשן
של מצות כך מודיעין אותו מתן שכרן. אומרים לו הוי יודע שהעולם הבא אינו
עשוי אלא לצדיקים, וישראל בזמן הזה אינם יכולים לקבל לא רוב טובה ולא רוב
פורענות, ואין מרבין עליו, ואין מדקדקין עליו, קיבל – מלין אותו מיד.
נשתיירו בו ציצין המעכבין את המילה חוזרים ומלין אותו שניה. נתרפא –
מטבילין אותו מיד, ושני ת"ח עומדים על גביו ומודיעין אותו מקצת מצות קלות
ומקצת מצות חמורות. טבל ועלה הרי הוא כישראל לכל
דבריו</span><span dir="ltr">.</span>

<span dir="rtl">אשה נשים מושיבות אותה במים עד צוארה ושני ת"ח עומדים לה
מבחוץ ומודיעין אותה מקצת מצות קלות ומקצת מצות חמורות...</span>

<span dir="ltr"></span>

<span dir="ltr"></span>

<span dir="rtl">לפי גישה אחרת הגר חשוד תמיד, ולפעמים גיורו אינו
גיור...</span>

<span dir="rtl"><u>תלמוד בבלי מסכת יבמות דף כד/ב</u></span>

<span dir="rtl">אחד איש שנתגייר לשום אשה, ואחד אשה שנתגיירה לשום איש,
וכן מי שנתגייר לשום שולחן מלכים, לשום עבדי שלמה
\[ג'וב...</span><span dir="ltr"></span><span dir="rtl">\] – אינן גרים,
דברי ר' נחמיה. שהיה רבי נחמיה אומר: אחד גירי אריות, ואחד גירי חלומות,
ואחד גירי מרדכי ואסתר, אינן גרים – עד שיתגיירו בזמן הזה. בזמן הזה ס"ד
(סלקא דעתך, עולה על דעתך)? אלא אימא
\[אֱמוֹר</span><span dir="ltr"></span><span dir="rtl">\] כבזמן הזה.</span>

<span dir="ltr"></span>

<span dir="rtl">ר' נחמיה רוצה גיור לשמו, לשם אהבת ה' ומצוותיו, לא קרדום
לחפור בו. ודעתו היא ההלכה. אבל איך אפשר לדעת??</span>

<span dir="rtl">כל מי שמעמיד תנאי שלא ניתן לבדוק אותו, דורש למעשה שיהיה
מישהו אחר שיקבע לפי שיקול דעתו, אם המתגייר עומד בתנאי. סמכות הרב.</span>

<span dir="rtl">דעתו של ר' נחמיה, מאפשרת לרבנים בימינו לבטל גיור למפרע!
וקיימים ניסיונות כאלה (למשל, נגד גיוריו של הרב דרוקמן).</span>

<span dir="ltr"></span>

<span dir="rtl">הרמב"ם מתייחס לגיור כמו הגישה הראשונה של התלמוד. הגיור
הוא טקס פורמלי ואין ממנו חזרה.</span>

<span dir="rtl"><u>רמב"ם יד החזקה הלכות איסורי ביאה פרק יג</u></span>

<span dir="ltr"></span><span dir="rtl">(יז) גר שלא בדקו אחריו או שלא
הודיעוהו המצות ועונשן ומל וטבל בפני ג' הדיוטות ה"ז גר. אפילו נודע שבשביל
דבר הוא מתגייר, הואיל ומל וטבל יצא מכלל העכו"ם. וחוששין לו עד שיתבאר
צדקותו, ואפילו חזר ועבד כו"ם, הרי הוא כישראל
מומר</span><span dir="ltr"></span> <span dir="rtl">שקידושיו קידושין
ומצוה להחזיר אבידתו מאחר שטבל נעשה כישראל</span><span dir="ltr"></span>
<span dir="rtl">ולפיכך קיימו שמשון ושלמה נשותיהן ואע"פ שנגלה
סודן:</span>

<span dir="ltr"></span>

<span dir="rtl">מילה, טבילה, עדים, ובמקום אחר הוא מדגיש שצריך להסביר לו
"מצוות ועונשן". אבל לאחר מכן הוא יהודי לכל דבר, ואפילו אם הוא עובד עבודה
זרה, הרי הוא יהודי חוטא.</span>

<span dir="ltr"></span>

<span dir="rtl">צריך לשים לב, שבנצרות ובאסלאם, הכניסה של בן דת אחרת היא
על ידי הצהרת אמונה וטקס בלבד. בנצרות, אפילו תינוק אינו נוצרי עד
שנטבל.</span>

<span dir="rtl">הנושא מסובך ביותר אצלנו מפני שהדת היהודית היא לאומית
(שתי הדתות האחרות אוניברסליות, כלומר אינן מתחשבות בלאום). לכן קיים עימות
בין גישה המדגישה את האתניות ("הגנטיות") ובין זו המדגישה את האמונה, ומאבק
בין הגישה התרבותית החילונית, ובין הגישה הדתית אמונית.</span>

<span dir="ltr"></span>

<span dir="rtl">הנה דוגמא לאחת מהש"ות לרבנים בנושא גיור, במקרה זה תגובה
לרב אחר:</span>

<span dir="ltr"></span>

<span dir="rtl"><u>שו"ת אחיעזר - חלק ד - סימן מ"ז (חיים עוזר גרודזנסקי,
ליטא, נפטר 1940)</u></span>

<span dir="rtl">בדין גיור קטנים בלא אב ואם:</span>

<span dir="rtl">בדבר שאלתו, שצעיר אחד לקח אשה נכרית ומת לאחר שהוליד ממנה
בן ובת, ואבי האיש לקח את הילדים אליו לגדלם בביתו ולחנכם בתור ילדי ישראל,
והאשה הנכרית הסתלקה מכל זכויותיה על הילדים, והדבר נעשה בערכאותיהם כחוק
המדינה, ועתה הזקן מתחנן לגייר את הילדים הקטנים.</span>

<span dir="rtl">וחשש מעכ"ת (מעלת כבוד תורתו) לדעת ה"מרדכי" המובא ב"דרכי
משה" בסי' רס"ח, דאין הבי"ד מגיירים בלי אב או אם, ואולי, כיון שיש אב זקן
המביא לבי"ד די בזה? הנני יושב כעת קרית חוצות, והנני מחוסר ספרים לעיין
בזה, ולפי מושכל ראשון הי' נראה שיכולים הבי"ד לגיירם על פי דרישת קרובים,
וכן הסכים לי הגר"א קאטלער שליט"א, בהיותו אצלי הלילה. אבל בכ"ז לא אוכל
להגיד לע"ע (לעת עתה) דבר מוחלט עד שאעיין בזה עוד:</span>

<span dir="ltr"></span>

<span dir="rtl">את המדינות המודרניות החילוניות, הדת של האזרח הפרטי אינה
מעניינת. יש בה עניין לגבי הגירה, וגם כאן הסיבות הן לא דתיות, אלא סיבות
חברתיות שנובעות, בין השאר מהדת (אולי יותר מכך, מהמצב הסוציו-אקונומי,
מהקהילתיות, יכולת ההשתלבות וכד').</span>

<span dir="ltr"></span>

<span dir="rtl"><u>מאתר עיתון "הארץ", תרגום מהניו יורק טיימס.</u></span>

<span dir="rtl">מנקודת מבט קודרת יותר, פיגועי הטרור שהכו בלונדון ביולי
שעבר ובוצעו בידי מוסלמים ילידי בריטניה עימתו את האומה הבריטית עם שאלת
זהות קשה: אילו ערכים משותפים שאינם קשורים בדת, גזע ומוצא צריכים להוות את
רקמת החיבור הבריטית החדשה, בחברה רב-תרבותית המבקשת לאמץ את כל הזרמים
השונים שבה, לאחר עשרות שנות הגירה מהאיים הקריביים, אפריקה, אסיה ובאחרונה
גם מזרח אירופה. תשובה חלקית לשאלה ניתנה בחודש נובמבר, בתקנות חדשות
הקובעות שמועמדים לקבלת אזרחות יחויבו מעתה לעבור מבחן בקיאות רשמי של חומר
הכלול ב-146 דפי המדריך "החיים בממלכה המאוחדת", שפירסם משרד הפנים.</span>

<span dir="ltr"></span>

<span dir="rtl">התשובה של הבריטים היא, דרישה חינוכית, או לפחות, ידיעה של
הנדרש מאזרח במדינתם.</span>

<span dir="ltr"></span>

<span dir="rtl"><u>וכך גם בארה"ב שקבלת אזרחות בה קשה במיוחד.</u></span>

<span dir="rtl">רכישת אזרחות אמריקאית אפשרית גם בהיעדר קיומה של שושלת
משפחתית אמריקאית. בגיר (אדם מעל גיל 18) שהינו תושב קבע אמריקאי, כלומר
מחזיק בגרין קארד, יכול להגיש בקשה להתאזרחות לאחר שהייה של חמש שנים
בארצות הברית כתושב קבע.....</span>

<span dir="ltr">.....</span>

<span dir="rtl">הליך ההתאזרחות לא יסתיים כאן, ולאחר הגשת הבקשה יידרש
המבקש לעמוד בתנאים נוספים. תחילה, על המבקש להיות "אדם מוסרי וטוב".
המדובר במבחן מעט אמורפי אולם משמעותו היא כי המבקש אינו בעל רישום פלילי
שיש עימו קלון, ואין לו הרשעות קודמות לעניין שהיה בלתי חוקית וכדומה.
בנוסף, על המבקש להיות בעל ידע בסיסי בדיבור, קריאה וכתיבה של אנגלית וכן
לעמוד במבחן אזרחות בו ישאל שאלות בנוגע להיסטוריה של ארצות הברית וההליכים
הדמוקרטים בארצות הברית. במידה והמבקש יעמוד במבחנים הנ"ל, יידרש לשאת
הצהרת נאמנות לארצות הברית ומוסדותיה.</span>

<span dir="ltr"></span>

<span dir="rtl">ואצלנו...</span>

<span dir="rtl">מדינת ישראל היא ציונית. והחוק היחיד אולי שמבטא את
ציוניותנו הוא חוק השבות.</span>

<span dir="rtl">השאלה החשובה למדינה היא, לא מי זכאי להצטרף לדת ישראל,
אלא מי זכאי להיות אזרח מדינת ישראל. ממש כמו השאלה של ממשלת בריטניה או
ארה"ב. אבל בניגוד אליהן, העלייה לישראל היא מטרת קיומה.</span>

<span dir="ltr"></span>

<span dir="rtl"><u>חוק השבות (ביטוי זכר כולל גם נקבה)</u></span>

<span dir="rtl">חוק השבות אומר בקצרה, שהזכות לעלות לישראל, ולקבל את
אזרחות מדינת ישראל מייד עם עלייתו, ניתנת <u>לכל יהודי, בנו או נכדו או בן
זוגו של יהודי.</u></span>

<span dir="rtl">לצורך חוק השבות מוגדר <u>יהודי כמי שהוא בן של יהודיה או
נתגייר כהלכה, ואינו בן דת אחרת. </u></span>

<span dir="ltr"></span>

<span dir="rtl">ברור שזו הגדרה ממסדית של אזרחות ישראלית פוטנציאלית של
יהודים במובן רחב ביותר, אלו המעוניינים לחיות בישראל.</span>

<span dir="rtl">הלאקונה בחוק (החסר, "החור") נמצאת במושג "נתגייר כהלכה",
שהרי אין הסכמה על אותה "הלכה"... אפילו בין "שלומי אמוני ישראל".</span>

<span dir="rtl">רק השנה, פסק בג"ץ, שגיור קונסרבקטיבי או רפורמי, גם
בישראל, ייחשב גיור כהלכה לצורך חוק השבות. (לפני כן, הוכר גיור כזה בחו"ל
ב"קהילה יהודית מוכרת" גם ביטוי עמום).</span>

<span dir="ltr"></span>

<span dir="rtl">הגמגום של החוקים והפסיקות בנושא זה מראה עד כמה מורכב
הנושא של הגדרת לאומיות, אם מנסים לעשותו אובייקטיבי. ואם הדברים היו
פשוטים בתחילת קיום המדינה, כאשר רוב היהודים שהגיעו למדינה היו יהודים
נרדפים בגלל יהדותם, הרי הדברים הולכים ומסתבכים כאשר יש למהגרים שיקולים
אחרים להתיישב בישראל.</span>

<span dir="ltr"></span>

<span dir="rtl">למרבה האירוניה, חוק השבות היום, מגדיר את ציבור "זכאי חוק
השבות" בהגדרה קרובה מאוד להגדרה הנאצית של יהודי (עד נכד של יהודי או
יהודיה). ואם אמנם כך, אז:</span>

<span dir="rtl">במצרים נקבע מיהו יהודי (ישראלי) בראשית ימי האומה,</span>

<span dir="rtl">בבבל נקבע מיהו יהודי בתחילת ימי בית שני,</span>

<span dir="rtl">בפרס נקבע מיהו יהודי באמצע ימי בית שני,</span>

<span dir="rtl">והנאצים קבעו מיהו יהודי לצורך חוק השבות בישראל
הציונית.</span>

<span dir="ltr"></span><span dir="rtl">(אבל זה לא ממש כך, למעשה חוק
השבות הוא פשרה בין אינטרסים ולחצים שונים).</span>

<span dir="ltr"></span>

<span dir="rtl">אבל, יש בכך משהו רציני. קל יותר להגדיר "מי אנחנו לא",
מאשר להגדיר "מי אנחנו".</span>

<span dir="rtl">מבט מעמיק בחוק הלאום, מראה שהוא נמנע מלהגדיר מי שייך
הלאום היהודי, אך מתחת לכתוב, נראה שהלאום היהודי הוא "לא ערבי". "הערבי",
העומד מולנו, הוא מוגדר היטב. ממש כמו שהמצרים, הבבלים, הפרסים והנאצים
הגדירו "יהודים" אולי כדי להגדיר את עצמם כשונים מהם. הגדרה עצמית על ידי
היבדלות מהאחר.</span>

<span dir="ltr"></span>

<span dir="rtl">המאבק של ממסדים דתיים שונים (החרדים, הרבנות) על הגדרת
יהדות, אינו מאבק על עיקרון דתי, או לאומי, למרות שהם מציגים אותו
כך.</span>

<span dir="rtl">הדרישה "נולד לאם יהודיה" היא בלתי ניתנת לאימות, מפני
שהיא "נוסחת נסיגה". כדי להגדיר שאני יהודי, עלי להראות שרשרת אמהות עד שרה
אמנו.</span>

<span dir="rtl">כאמור, גם הדרישה "גיור כהלכה" לעולם לא תהיה
מוסכמת.</span>

<span dir="rtl">לכן הממסדים הדתיים, שמתכסים אמנם בסיסמאות "הלכה נצחית",
למעשה, תובעים לעצמם את הזכות להיות הפוסקים לגבי הזהות של כל אחד
מאתנו.</span><span dir="ltr"></span> <span dir="rtl">תביעתם מוצדקת,
כמובן, לגבי מי שרוצה להצטרף לזרם הדתי שהם עומדים בראשו, אך הם תובעים
זכות זו לגבי כל אדם הרוצה להצטרף כאזרח למדינת ישראל, או להינשא
בה.</span>

<span dir="ltr"></span>

<span dir="rtl">ושוב, לאום, כמו סוגים רבים של קהילות, הוא מושג תרבותי
שאין להגדירו במדויק. לכן השתייכות ללאום היא תחושת זהות
סובייקטיבית.</span>

<span dir="rtl">ההיגיון אומר, שיהודי (בן הלאום היהודי) הוא כל אדם הרואה
עצמו בכנות כיהודי.</span>

<span dir="rtl">גם אם יש בעיה בבדיקת כנות.</span>

<span dir="rtl">לכן תהליך האזרוח צריך להיות בדיקת כנותו של האדם, וגם
לימוד תרבות יהודית, בדומה לשיטה האמריקאית. עם ההבדלים הנדרשים.</span>

<span dir="rtl">אבל, כמובן, ממסדים דתיים לא מוותרים בנקל על כוחם. עד
שהוא מתפורר מעצמו.</span>

<span dir="ltr"></span>

<span dir="rtl">על פי ספר שמות, קבע פרעה מלך מצרים את זהותנו הלאומית
ושילם על כך מחיר יקר, אבל הקב"ה אישר את קביעתו, כבר באמצעות המכות שהיכה
במצרים, ובני ישראל היו פטורים מהן (כולם, מבלי לבדוק את כשרות הסבתא של כל
אחד).</span>

<span dir="rtl">האם הוא העביר את הסמכות לרבנות הראשית, או לאדמו"רים
החסידיים, או לפוסקים הליטאים, ימים יגידו.</span>

<span dir="ltr"></span>
