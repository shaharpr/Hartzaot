<span dir="rtl"><u>פרשת בהר סיני/ בחוקותי – עולם העבדות.</u></span>

<u><span dir="rtl">ספר ויקרא פרק כה</span></u>

<span dir="rtl">(לט) וְכִי יָמוּךְ אָחִיךָ עִמָּךְ וְנִמְכַּר לָךְ לֹא תַעֲבֹד בּוֹ עֲבֹדַת
עָבֶד</span>:

<span dir="rtl">(מ) כְּשָׂכִיר כְּתוֹשָׁב יִהְיֶה עִמָּךְ עַד שְׁנַת הַיֹּבֵל יַעֲבֹד עִמָּךְ</span>:

<span dir="rtl">(מא) וְיָצָא מֵעִמָּךְ הוּא וּבָנָיו עִמּוֹ וְשָׁב אֶל מִשְׁפַּחְתּוֹ וְאֶל אֲחֻזַּת
אֲבֹתָיו יָשׁוּב</span>:

<span dir="rtl">(מב) כִּי עֲבָדַי הֵם אֲשֶׁר הוֹצֵאתִי אֹתָם מֵאֶרֶץ מִצְרָיִם לֹא יִמָּכְרוּ מִמְכֶּרֶת
עָבֶד</span>:

<span dir="rtl">(מג) לֹא תִרְדֶּה בוֹ בְּפָרֶךְ וְיָרֵאתָ מֵאֱלֹהֶיךָ</span>:

<span dir="rtl">(מד) וְעַבְדְּךָ וַאֲמָתְךָ אֲשֶׁר יִהְיוּ לָךְ מֵאֵת הַגּוֹיִם אֲשֶׁר סְבִיבֹתֵיכֶם מֵהֶם
תִּקְנוּ עֶבֶד וְאָמָה</span>:

<span dir="rtl">(מה) וְגַם מִבְּנֵי הַתּוֹשָׁבִים הַגָּרִים עִמָּכֶם מֵהֶם תִּקְנוּ וּמִמִּשְׁפַּחְתָּם אֲשֶׁר
עִמָּכֶם אֲשֶׁר הוֹלִידוּ בְּאַרְצְכֶם וְהָיוּ לָכֶם לַאֲחֻזָּה</span>:

<span dir="rtl">(מו) וְהִתְנַחַלְתֶּם אֹתָם לִבְנֵיכֶם אַחֲרֵיכֶם לָרֶשֶׁת אֲחֻזָּה לְעֹלָם בָּהֶם תַּעֲבֹדוּ
וּבְאַחֵיכֶם בְּנֵי יִשְׂרָאֵל אִישׁ בְּאָחִיו לֹא תִרְדֶּה בוֹ בְּפָרֶךְ:</span>

<span dir="rtl">הגירסה הזאת, מהפרשה שלנו, פחות ידועה. בדרך כלל מתייחסים
לחוקי העבד בספר שמות ובספר דברים. אך נשים לב שלכל גירסה יש מאפיינים
מיוחדים שלה, ורק חז"ל, כרגיל, משתמשים בפרשנות כדי לייצר מערכת
קונסיסטנטית.</span>

<span dir="rtl">בקטע הזה מודגשים העקרונות הבאים:</span>

- <span dir="rtl">העבד העברי הוא כמו שכיר בלי שכר, ואסור להעביד אותו
  בפרך.</span>

- <span dir="rtl">מכלל לא, ניתן להסיק כן, שאת העבדים הנקנים מעמים אחרים
  ניתן להעביד בפרך.</span>

- <span dir="rtl">העבד העברי משתחרר ביובל (ולא לאחר שש שנים), יחד עם
  בניו.</span>

<u><span dir="rtl">ספר שמות פרק כא</span></u>

<span dir="rtl">(ב) כִּי תִקְנֶה עֶבֶד עִבְרִי שֵׁשׁ שָׁנִים יַעֲבֹד וּבַשְּׁבִעִת יֵצֵא לַחָפְשִׁי
חִנָּם</span>:

<span dir="rtl">(ג) אִם בְּגַפּוֹ יָבֹא בְּגַפּוֹ יֵצֵא אִם בַּעַל אִשָּׁה הוּא וְיָצְאָה אִשְׁתּוֹ
עִמּוֹ</span>:

<span dir="rtl">(ד) אִם אֲדֹנָיו יִתֶּן לוֹ אִשָּׁה וְיָלְדָה לּוֹ בָנִים אוֹ בָנוֹת הָאִשָּׁה
וִילָדֶיהָ תִּהְיֶה לַאדֹנֶיהָ וְהוּא יֵצֵא בְגַפּוֹ</span>:

<span dir="rtl">(ה) וְאִם אָמֹר יֹאמַר הָעֶבֶד אָהַבְתִּי אֶת אֲדֹנִי אֶת אִשְׁתִּי וְאֶת בָּנָי לֹא
אֵצֵא חָפְשִׁי</span>:

<span dir="rtl">(ו) וְהִגִּישׁוֹ אֲדֹנָיו אֶל הָאֱלֹהִים וְהִגִּישׁוֹ אֶל הַדֶּלֶת אוֹ אֶל הַמְּזוּזָה
וְרָצַע אֲדֹנָיו אֶת אָזְנוֹ בַּמַּרְצֵעַ וַעֲבָדוֹ לְעֹלָם:</span>

<span dir="rtl"><u>גירסת ספר שמות שונה לחלוטין:</u></span>

- <span dir="rtl">העבד העברי משתחרר לאחר שש שנים (חינם, כלומר לא צריך
  לפדות אותו).</span>

- <span dir="rtl">אם בעליו נותן לו אשה, האשה וילדיה אינם משתחררים
  אתו.</span>

- <span dir="rtl">אם הוא קשור לאדונו, וסביר יותר לאשתו ולילדיו, הוא נשאר
  עבד לעולם.</span>

<u><span dir="rtl">ספר דברים פרק טו</span></u>

<span dir="rtl">(יב) כִּי יִמָּכֵר לְךָ אָחִיךָ הָעִבְרִי אוֹ הָעִבְרִיָּה וַעֲבָדְךָ שֵׁשׁ שָׁנִים וּבַשָּׁנָה
הַשְּׁבִיעִת תְּשַׁלְּחֶנּוּ חָפְשִׁי מֵעִמָּךְ</span>:

<span dir="rtl">(יג) וְכִי תְשַׁלְּחֶנּוּ חָפְשִׁי מֵעִמָּךְ לֹא תְשַׁלְּחֶנּוּ רֵיקָם</span>:

<span dir="rtl">(יד) הַעֲנֵיק תַּעֲנִיק לוֹ מִצֹּאנְךָ וּמִגָּרְנְךָ וּמִיִּקְבֶךָ אֲשֶׁר בֵּרַכְךָ יְהֹוָה
אֱלֹהֶיךָ תִּתֶּן לוֹ</span>:

<span dir="rtl">(טו) וְזָכַרְתָּ כִּי עֶבֶד הָיִיתָ בְּאֶרֶץ מִצְרַיִם וַיִּפְדְּךָ יְהֹוָה אֱלֹהֶיךָ עַל כֵּן
אָנֹכִי מְצַוְּךָ אֶת הַדָּבָר הַזֶּה הַיּוֹם</span>:

<span dir="rtl">(טז) וְהָיָה כִּי יֹאמַר אֵלֶיךָ לֹא אֵצֵא מֵעִמָּךְ כִּי אֲהֵבְךָ וְאֶת בֵּיתֶךָ כִּי
טוֹב לוֹ עִמָּךְ</span>:

<span dir="rtl">(יז) וְלָקַחְתָּ אֶת הַמַּרְצֵעַ וְנָתַתָּה בְאָזְנוֹ וּבַדֶּלֶת וְהָיָה לְךָ עֶבֶד עוֹלָם
וְאַף לַאֲמָתְךָ תַּעֲשֶׂה כֵּן:</span>

<span dir="rtl"><u>גירסת ספר דברים שוב שונה:</u></span>

- <span dir="rtl">העבד משתחרר לאחר שש שנים.</span>

- <span dir="rtl">לא רק שאין צורך לפדותו, אלא בעל העבד צריך להעניק לו
  רכוש.</span>

- <span dir="rtl">אם טוב לו אצל אדונו, הוא נרצע ונשאר עבד עולם.</span>

- <span dir="rtl">כאן יש התייחסות גם לאמה.</span>

- <span dir="rtl">אין התייחסות למשפחת העבד.</span>

<u><span dir="rtl">משנה מסכת קידושין פרק א</span></u>

<span dir="rtl">(ב) עֶבֶד עִבְרִי נִקְנֶה בְּכֶסֶף וּבִשְׁטָר. וְקוֹנֶה אֶת עַצְמוֹ \[משתחרר\]
בַּשָּׁנִים \[לפי מפרשים מאוחרים בשש שנים\] וּבַיּוֹבֵל וּבְגִרְעוֹן כָּסֶף \[בתשלום עבור
השנים שנותרו לו\]. יְתֵרָה עָלָיו אָמָה הָעִבְרִיָּה, שֶׁקּוֹנָה אֶת עַצְמָהּ בַּסִּימָנִין \[ההנחה
שנמכרת ילדה וסימנים הם של בגרות\]. הַנִּרְצָע נִקְנֶה בִרְצִיעָה. וְקוֹנֶה אֶת עַצְמוֹ
בַּיּוֹבֵל וּבְמִיתַת הָאָדוֹן</span>:

<span dir="rtl">(ג) עֶבֶד כְּנַעֲנִי</span>\] <span dir="rtl">כינוי לכל מי
שאינו יהודי\] נִקְנֶה בְּכֶסֶף וּבִשְׁטָר וּבַחֲזָקָה. וְקוֹנֶה אֶת עַצְמוֹ בְּכֶסֶף עַל יְדֵי אֲחֵרִים,
וּבִשְׁטָר עַל יְדֵי עַצְמוֹ, דִּבְרֵי רַבִּי מֵאִיר. וַחֲכָמִים אוֹמְרִים, בְּכֶסֶף עַל יְדֵי עַצְמוֹ וּבִשְׁטָר
עַל יְדֵי אֲחֵרִים, וּבִלְבַד שֶׁיְּהֵא הַכֶּסֶף מִשֶּׁל אֲחֵרִים:</span>

<span dir="rtl">התלמודים כבר מבססים את שש שנות עבודת עבד עברי.</span>

<u><span dir="rtl">ירושלמי קידושין פרק א הלכה ב</span></u>

<span dir="rtl">כתיב (שמות כא) שש שנים יעבד יכול יוצא בסוף שש תלמוד לומר
ובשביעית יצא יכול יצא בסוף שבע ת"ל שש שנים יעבד הא כיצד עובד כל שש ויוצא
בתחילת שבע ובשביעית יצא בשביעית של מכירה לא שביעית של עולם.</span>

<span dir="rtl">והרמב"ם טוען, ש"בימינו" אין בכלל עבד עברי.</span>

<u><span dir="rtl">רמב"ם יד החזקה הלכות עבדים פרק א</span></u>

<span dir="rtl">(י) אין אמה העבריה נוהגת ולא עבד עברי נוהג אלא בזמן
שהיובל נוהג בין עבד עברי שמוכר עצמו בין זה שמכרוהו בית דין וכבר ביארנו
מתי בטלו היובלות:</span>

<span dir="rtl">אבל, צריך לשים לב שהתלמוד הבבלי מדגיש שהעבד הוא
רכוש.</span>

<u><span dir="rtl">תלמוד בבלי מסכת ברכות דף טז/ב</span></u>

<span dir="rtl">תנו רבנן: עבדים ושפחות אין עומדין עליהם בשורה, ואין
אומרים עליהם ברכת אבלים ותנחומי אבלים. מעשה ומתה שפחתו של רבי אליעזר.
נכנסו תלמידיו לנחמו. כיון שראה אותם עלה לעלייה, ועלו אחריו, נכנס
לאנפילון, נכנסו אחריו, נכנס לטרקלין, נכנסו אחריו. אמר להם: כמדומה אני
שאתם נכוים בפושרים, עכשיו אי אתם נכוים אפילו בחמי חמין. לא כך שניתי לכם,
עבדים ושפחות אין עומדין עליהם בשורה, ואין אומרים עליהם ברכת אבלים ולא
תנחומי אבלים, אלא מה אומרים עליהם? **כשם שאומרים לו לאדם על שורו ועל
חמורו שמתו, המקום ימלא לך חסרונך. כך אומרים לו על עבדו ועל שפחתו המקום
ימלא לך חסרונך.**</span>

<span dir="rtl">וכאן, צריך לשים לב שאין הגדרה של ממש לעבד.</span>

<span dir="rtl">בדרך כלל אנחנו מכנים עבד, אדם שאין לו כל זכויות, והוא
משועבד לחלוטין לא רק לצרכיו של אדם אחר, אלא גם לשרירות לבו.</span>

<span dir="rtl">אבל, למעשה, קיימות הרבה דרגות בינים בין עבד, ובין אדם
חופשי (אם בכלל קיים אדם חופשי!)</span>

<span dir="rtl">למשל, הצמית (שיטה באירופה של ימי הביניים שהתפתחה מהעבדות
ברומא, שהתקיימה ברוסיה עד 1861). כפרי שאסור לו לעזוב את עבודתו, ויבולו
שייך במידה זו או אחרת לבעל האחוזה או הכפר, וגם חייב בעבודות נוספות עבור
הבעלים.</span>

<span dir="rtl">במקורותינו, וגם בחוק הרומאי קיים מושג של "חציו עבד וחציו
בן חורין".</span>

<span dir="rtl">ואם נקפיד, מבחינה מסויימת, אדם שלקח משכנתא לקנות בית,
מכר חלק מעצמו לעבדות, שהרי במשך שנים רבות, חלק מעבודתו שייך לבנק.</span>

<span dir="rtl">מאין מגיעים העבדים בזמן הקדום?</span>

<span dir="rtl">מקור אחד עניים, או לווים שאינם עומדים בפרעון חובותיהם,
נמכרים לעבדות. כלומר, עבדות שנוצרת מפערים סוציאליים.</span>

<span dir="rtl">מקור שני, שבויי מלחמה, או אנשים שנחטפים לעבדות ממדינות
אחרות.</span>

<span dir="rtl">ההבדלים בין שני סוגים אלה, הם ההבדל בין "עבד עברי" ו"עבד
כנעני" (או כותי, או נכרי), והם לאו דווקא המצאה שלנו.</span>

<span dir="rtl"><u>מתוך "עבדות ועבדים באימפריה הרומית" מהרשת:</u></span>

<span dir="rtl">כמעט מרגע היווסדה, רומא הייתה חברת עבדים. מקורות שמספרים
על ייסוד הרפובליקה, מדווחים על הורים שמוכרים את ילדיהם לעבדות
<u>זמנית</u> כתשלום חוב, עד כדי כך שנחקק חוק ששחרר ילדים מסמכות אביהם,
אם זה מכר אותם לעבדות שלוש פעמים. עם הזמן ועם התפתחותה של רומא, מוסד
העבדות השתנה, אבל לא נעלם. **במקום שיעבוד <u>זמני</u> של בני העיר**,
עבדים יובאו מבחוץ – שבויי מלחמה נמכרו לעבדות, וכך גם קורבנות של פיראטים.
היו כאלה ששועבדו עוד בארץ מוצאם והגיעו לרומא כעבדים דרך סחר</span>.

<span dir="rtl">עבדים הובאו לרומא מכל רחבי אירופה ואגן הים התיכון,
במיוחד מן העמים הקלטים, גרמאנים, בני תראקיה וקרתגו ועמים מזרח תיכוניים.
**עד למאה ה-1 לספירה התפתח מנהג שאסר על הפיכת אזרחי רומא לעבדים, או
תושבי גאליה קיסאלפינה ממוצא איטלקי**, אולם קודם לאותה תקופה רבים מבני
דרום ומרכז איטליה הוצאו לעבדות לאחר תבוסה בקרב</span>.

<span dir="rtl">אך הרומאים היו ליברליים בהרבה, לפחות בתקופות מסוימות,
ביחס לעבדים.</span>

<span dir="rtl">(הרומאים היו ליברלים בהרבה מהיהודים ביחס לדתות אחרות,
ולפולחנים אחרים. הייתה להם בעיה עם היהדות, שנראתה להם מוזרה)</span>

<span dir="rtl">לאורך שנותיה של האימפריה הרומית העבדים זכו בהדרגה להגנה
משפטית רבה יותר, כולל הזכות להתלונן על אדוניהם. עם שחרורם נודעו העבדים
בכינוי ליברטוס, וילדיהם נולדו כשהם אזרחים מן השורה</span>.

<span dir="rtl">ככל שהאימפריה הרומית התבססה החלו קיסרי רומא להעניק
זכויות נוספות לעבדיה. בשלהי המאה ה-2 היה זה מקובל להתיר לעבד להתלונן על
יחס לא הוגן מצד אדוניו. קלאודיוס קבע כי אם עבד ננטש על ידי אדוניו, הרי
שהפך לאדם חופשי. נירון העניק לעבדים את הזכות להתלונן נגד אדוניהם בבית
המשפט. בתקופת אנטונינוס פיוס לא יכלו עוד בעלי עבדים להרוג את עבדיהם ללא
סיבה מוצדקת, שאחרת היה בעל העבדים יכול לעמוד לדין על רצח</span>.

<span dir="rtl">במשך הזמן, הלכה ורפתה ההקפדה על תהליכי השחרור, ועל מקום
החוק הונהגו שיטות שחרור מהירות ופשוטות. **די היה במכתב מן האדון**, או
בהצהרה שבעל-פה שנעשתה תוך כדי חגיגה בה אורחיה נתבקשו לשמש עדים. שגיונות
אופנתיים החלו לתת אותותיהם. אדונים החלו להתגאות במספר העבדים אותם
שחררו</span>.

<span dir="rtl">בתקופת התלמוד, אמצע האלף הראשון מתחיל ביהדות, המנהג
לגייר עבדים. ומכך נוצרות שאלות מוזרות.</span>

<u><span dir="rtl">תלמוד בבלי מסכת סנהדרין דף נח/ב</span></u>

<span dir="rtl">אמר רב חסדא, עבד מותר באמו ומותר בבתו, **יצא מכלל כותי
\[כותי, כמו כנעני = נכרי\] ולכלל ישראל לא בא.**</span>

<u><span dir="rtl">תלמוד בבלי מסכת ברכות דף מז/ב</span></u>

<span dir="rtl">מעשה ברבי אליעזר שנכנס לבית הכנסת ולא מצא עשרה ושחרר
עבדו והשלימו לעשרה. .... והיכי עביד הכי? \[איך עשה כך?\] והאמר רב יהודה
כ**ל המשחרר עבדו עובר בעשה שנאמר לעלם בהם תעבודו**. לדבר מצוה שאֵני. מצוה
הבאה בעבירה היא מצוה דרבים.</span>

<span dir="rtl">והם משחקים בעוד דברים מוזרים שנוצרים מהכללים
המסובכים.</span>

<span dir="rtl">ואפשר להבינם רק עם פירוש שטייזלץ:</span>

<span dir="rtl"><u>תלמוד בבלי, יבמות דף צ"ט</u>.</span>

<span dir="rtl"> אגב הדיון במקרים מוזרים אלה מביאים ברייתא העוסקת גם היא
בצירוף מוזר, אם כי מסוג
אחר</span>. <span dir="rtl">**תניא** \[שנויה ברייתא\]</span> **<span dir="rtl">היה
ר' מאיר אומר: איש ואשה פעמים שמולידין חמש
אומות</span>.** <span dir="rtl">כלומר, ילדים שהם חמישה סוגים שונים
מבחינת ייחוסם</span>.

<span dir="rtl">**כיצד? ישראל שלקח** (קנה)</span> <span dir="rtl">**עבד
ושפחה מן השוק, ולהן,** לעבד ולשפחה **שני בנים, ונתגייר אחד מהן** מן
הבנים הללו</span> — <span dir="rtl">**נמצא** בן **אחד גר ו**בן **אחד
גוי. הטבילן** את העבד והשפחה **לשם עבדות ונזקקו זה לזה** והולידו
בן</span>, <span dir="rtl">**הרי כאן** לזוג בן אחד **גר, ו**בן
שני **גוי, ו**בן שלישי **עבד. שחרר** האדון **את השפחה** הזו **ובא עליה
העבד**</span>**,** <span dir="rtl">שהיה בעלה והוליד ממנה
בן</span>, **<span dir="rtl">הרי כאן גר וגוי ועבד
וממזר</span>,** <span dir="rtl">שלדעתו בן שנולד מישראלית (ושפחה משוחררת
דינה כישראלית לענין זה) ועבד — ממזר הוא. **שחרר** האדון את **שניהם,
והשיאן זה לזה** והולידו בן</span> — **<span dir="rtl">הרי כאן גר וגוי
ועבד וממזר וישראל</span>.<span dir="rtl">  
  
</span>**<span dir="rtl">מה שניתן לבין מכאן, שלדעת החכמים המתדיינים, עבד
שהוטבל הוא לא גר ולא גוי, ורק כאשר הוא משוחרר הוא גר. ולכן, אולי ניתן
להחזיק בו לעולם, כי הוא לא יהודי.</span>

<span dir="rtl">כמו כן, מי שנולד בעבדות הוריו, הוא עבד.</span>

<span dir="rtl">הרמב"ם מסכם את הכללים העוסקים בכך, וגם מדבריו אפשר להבין
את המורכבות.</span>

<u><span dir="rtl">רמב"ם יד החזקה הלכות איסורי ביאה פרק יג</span></u>

<span dir="rtl">כשם שמלין ומטבילין את הגרים, כך מלין ומטבילין את העבדים
הנלקחים מן העכו"ם לשם עבדות. הלוקח עבד מן העכו"ם, וקדם העבד וטבל לשם בן
חורין, קנה עצמו, והוא שיאמר \[כלומר, אם יאמר\] בעת טבילה הריני טובל
בפניכם לשם גירות. ואם טבל בפני רבו אינו צריך לפרש אלא כיון שטבל
נשתחרר.</span>

<span dir="rtl">\[כלומר, לדעתו, עבד יכול להשתחרר אם הוא מתגייר לפני
שיהודי קונה אותו\].</span>

<span dir="rtl">אבל מצד שני טוען הרמב"ם, בהתפתלות:</span>

<u><span dir="rtl">רמב"ם יד החזקה הלכות עבדים פרק ט</span></u>

<span dir="rtl">**...וכן אסור לאדם לשחרר עבד כנעני וכל המשחררו עובר
בעשה** שנאמר, "לעולם בהם תעבודו". ואם שחררו - משוחרר, כמו שביארנו,
**וכופין אותו לכתוב גט שחרור** \[מנהג רומאי?\] בכל הדרכים שביארנו,
**ומותר לשחררו לדבר מצוה אפילו למצוה של דבריהם, כגון שלא היו עשרה בבית
הכנסת ה"ז משחרר עבדו ומשלים בו המנין**, וכן כל כיוצא בזה, וכן שפחה
שנוהגין בה העם מנהג הפקר והרי היא מכשול לחוטאים, כופין את רבה ומשחררה
כדי שתנשא ויסור המכשול וכן כל כיוצא בזה:</span>

<u><span dir="rtl">רמב"ם יד החזקה הלכות עבדים פרק ט</span></u>

<span dir="rtl">(ח) **מותר לעבוד בעבד כנעני בפרך** ואע"פ שהדין כך, מדת
חסידות ודרכי חכמה, שיהיה אדם רחמן **ורודף צדק**, ולא יכביד עולו על עבדו
ולא יצר לו, ויאכילהו וישקהו מכל מאכל ומכל משתה. חכמים הראשונים היו
נותנין לעבד מכל תבשיל ותבשיל שהיו אוכלין ומקדימין מזון הבהמות והעבדים
לסעודת עצמן ....</span>

<span dir="rtl">צריך לשים לב, שהרמב"ם רואה את עצמו מאולץ ללכת בעקבות
התורה וחז"ל, למרות <u>שהוא רואה את ההלכה בנידון כבלתי צודקת. ראוי לאדם
להיות רודף צדק ולהתנהג בניגוד לדין שמתירה ההלכה.</u></span>

<span dir="rtl">אבל, נראה שלא כל היהודים היו רודפי צדק כמו
הרמב"ם.</span>

<span dir="rtl">בימי הביניים, השתתפו יהודים בסחר העבדים.</span>

<span dir="rtl"><u>מתוך אתר "המוזיאון היהודי"</u></span>

<span dir="rtl"><u>כתב: אושי דרמן.</u></span>

<span dir="rtl">..... עלתה לגדולה שכבה אליטיסטית של סוחרים יהודים
שהחזיקה בעמדת מפתח בכלכלה הבינלאומית. הם שלטו  בעשרות שפות, עשו עסקים
חובקי עולם ולא בחלו בשום אמצעי כדי להרוויח כסף – הראד'אנים</span>.

<span dir="rtl">.... צירוף מקרים גיאו-פוליטי הוביל את הסוחרים הראד'אנים
לעמוד בראש אליטה כלכלית בינלאומית **במהלך המאות התשיעית והעשירית
לספירה**.</span>

<span dir="rtl">בעקבות התפשטות הח'ליפות העבאסית ברחבי הארצות הערביות
העולם נבצע לשניים: האימפריה הפרנקית הנוצרית שלטה בחלק הצפון-מערבי
והאימפריה המוסלמית בחלק הדרומי. "שני עולמות עוינים ומבודדים" כפי שהגדיר
זאת בתמציתיות המזרחן אליהו אשתור</span>.

<span dir="rtl">.....</span>

<span dir="rtl">לצד מסחר בפרוות יוקרתיות ושליחויות דיפלומטיות סוחטות
דמעות, הסוחרים הראד'נים לא בחלו גם בעיסוקים פחות אנושיים, שלא לומר
בזויים, אבל כאלו שהכניסו בזמנו רווחים עצומים. כמו למשל סחר בעבדים
ובשפחות. מאחר ובאימפריה הפרנקית הנוצרית נאסר על יהודים לרכוש עבדים,
"הסחורה החמה" הגיעה בצורת עבדים לבנים מהארצות הסלאביות, שבשורת ישו
ושליחיו טרם הגיעה אליהם. אלו היו מבוקשים מאוד בארצות המזרח ובקרב
הח'ליפים בקורדובה, שהרעב שלהם לעבדים לא ידע שובע. גם שפחות לבנות היו
מבוקשות. בספרד לימדו אותן שירה ונגינה ואפילו העניקו להם השכלה כדי שיוכלו
"לבדר" את בעליהן</span>.<span dir="rtl">...</span>

<span dir="rtl">פרטים רבים על היהודים שעסקו במסחר עבדים, ניתן למצוא בספר
"האשכנזים הראשונים", כתב אשר פרישמן, הוצאת הקיבוץ המאוחד.</span>

<span dir="rtl">מצד שני, צריך להדגיש, שכל השנים הקדישו קהילות ישראל
מאמצים גדולים לפדות שבויים יהודיים, ולמנוע עבדות של יהודים אצל
הגויים.</span>

<u><span dir="rtl">שו"ע יו"ד סימן רנב</span></u>

<span dir="rtl">(ב) המעלים עיניו מפדיון שבויים, עובר על לא תאמץ את לבבך
(דברים טו, ז). ועל לא תקפוץ את ידך (דברים טו, ז). ועל לא תעמוד על דם רעך
(ויקרא יט, טז). ועל לא ירדנו בפרך לעיניך (ויקרא כה, נג). ובטל מצות פתוח
תפתח את ידך לו (דברים טו, ח). ומצות וחי אחיך עמך (ויקרא כה, לו). ואהבת
לרעך כמוך (ויקרא יט, יח). והצל לקוחים למות (משלי כד, יא). והרבה דברים
כאלו</span>:

<span dir="rtl">(ג) כל רגע שמאחר לפדות השבויים, היכא דאפשר להקדים, הוי
כאילו שופך דמים:</span>

<span dir="rtl">יש ויכוח על משקלם של היהודים בין סוחרי העבדים, אך בין כך
ובין כך, מסחר העבדים היה גדול ועצום ונזכיר את האחרים.</span>

<span dir="rtl"><u>סחר העבדים הערבי</u></span>

<span dir="rtl">סחר העבדים הערבי מקרב הזאנג
([בנטו](https://he.wikipedia.org/wiki/%D7%91%D7%A0%D7%98%D7%95_(%D7%A2%D7%9E%D7%99%D7%9D)))
בדרום [מזרח
אפריקה](https://he.wikipedia.org/wiki/%D7%9E%D7%96%D7%A8%D7%97_%D7%90%D7%A4%D7%A8%D7%99%D7%A7%D7%94)</span> <span dir="rtl">הוא
סחר העבדים מן העתיקים ביותר, אשר קדם ב-700 שנים ל[סחר העבדים
הטרנס-אטלנטי](https://he.wikipedia.org/wiki/%D7%A1%D7%97%D7%A8_%D7%94%D7%A2%D7%91%D7%93%D7%99%D7%9D_%D7%94%D7%98%D7%A8%D7%A0%D7%A1-%D7%90%D7%98%D7%9C%D7%A0%D7%98%D7%99)</span> <span dir="rtl">האירופאי.
עבדים גברים שימשו לעיתים קרובות כמשרתים, חיילים או פועלים על ידי בעליהם,
ואילו השפחות, נשלחו למדינות וממלכות המזרח התיכון על ידי סוחרים ערבים
ושימשו פילגשים ומשרתות. סוחרים ערבים, אפריקנים ואוריינטליים היו מעורבים
בכיבוש ובהעברת עבדים צפונה על פני מדבר סהרה ואזור האוקיינוס ​​ההודי אל
המזרח התיכון, פרס והמזרח הרחוק</span>.

<span dir="rtl">מ-1800 ל-1890, בין 25,000-50,000 עבדים מקרב אנשי הבנטו
נמכרו ב[שוק
עבדים](https://he.wikipedia.org/wiki/%D7%A9%D7%95%D7%A7_%D7%A2%D7%91%D7%93%D7%99%D7%9D)</span> <span dir="rtl">של [זנזיבר](https://he.wikipedia.org/wiki/%D7%96%D7%A0%D7%96%D7%99%D7%91%D7%A8)</span> <span dir="rtl">ל[סומליה](https://he.wikipedia.org/wiki/%D7%A1%D7%95%D7%9E%D7%9C%D7%99%D7%94).</span>

<span dir="rtl">בשנת </span>[1842](https://he.wikipedia.org/wiki/1842) 
<span dir="rtl">פנה הקונסול הבריטי
ב[מרוקו](https://he.wikipedia.org/wiki/%D7%9E%D7%A8%D7%95%D7%A7%D7%95)</span> <span dir="rtl">ל[סולטן](https://he.wikipedia.org/wiki/%D7%A1%D7%95%D7%9C%D7%98%D7%9F)</span> <span dir="rtl">המדינה,
במטרה להביא לביטול העבדות או לכל הפחות לקיצוץ הסחר בעבדים, ושאל אותו האם
יש לו אמצעים שיסייעו בהשגת המטרה הרצויה. הסולטן השיב במכתב המביע תדהמה
כי "הסחר בעבדים הוא עניין שבו כל הכתות והאומות הסכימו עליו מימי התנ"ך
ועד עצם היום הזה" וכן כי העבדות אושרה על ידי דתות רבות</span>.

<span dir="rtl">עריץ חובב עבדים היה מולי איסמעיל, סולטן מרוקו (נפטר ב
1727)</span>

"<span dir="rtl">מולאי איסמעיל היה הראשון שהפך את השוד הימי לפרויקט של
המדינה", הסבירה לנו אורית יקותיאלי, חוקרת מאוניברסיטת בן־גוריון שמתמחה
בהיסטוריה של מרוקו, השוהה במסגרת עבודתה בפס. יקותיאלי, שבדקה בעבר מסמכים
ששלח "סולטן העבדים" למלכי אירופה, היתה התחנה הבאה במסענו. לדבריה,
מהעדויות ההיסטוריות עולה כי הבעלות על יורדי ים ואזרחים נוצרים, שנשבו
בידי מוסלמים השתלבה היטב במדיניותו של איסמעיל, שנועדה להעניק למרוקו עמדת
כוח במגעיה עם המעצמות המערביות. השבויים שימשו בידיו כנכסים במשא ומתן
דיפלומטי וכקלף מיקוח ביחסיו עימן. הסחר בעבדים לבנים גם העשיר את ממלכתו
בעובדים מיומנים — ברבי־חובלים, בבנאים, במהנדסים ובמספר עצום של עובדי
כפייה חסונים — שנדרשו לביצוע תוכניותיו המגלומניות</span>.

<span dir="rtl"><u>וכמובן, הידוע ביותר הוא סחר העבדים האטלנטי</u></span>

<span dir="rtl">אין ספק שהעבדות הגדולה ביותר, ואולי גם האכזרית ביותר
הייתה העבדות בצפון אמריקה ובדרומה.</span>

<span dir="rtl">סחר העבדים האפריקנים, שנחטפו והובלו לאמריקה, התקיים
לפחות, בין 1620 ובין 1860, ומעריכים ש 13 מיליון אפריקנים הועלו על
האניות, וקרוב ל 20% נספו בדרך. העבדים בארה"ב היו חסרי כל זכויות, ובעל
העבדים היה יכול להרעיב אותם, לענות אותם, להרוג אותם (ורבים גם עשו זאת).
מכיוון שהם הולידו וילדו בנים, נוצרו דורות חדשים של עבדים.</span>

<span dir="rtl">התוצאות ידועות עד היום.</span>

<span dir="rtl"><u>מרידות עבדים</u></span>

<span dir="rtl">המפורסם מכולם הוא <u>המרד של ספרקטקוס</u>.</span>

<span dir="rtl">בשנים 73-71 לפני הספירה (אצלנו סוף תקופת החשמונאים,
תקופת שלומציון המלכה) הצליח ספרקטקוס לברוח עם קבוצת עבדים שיועדו להיות
גלדיאטורים ברומא, ובמשך שנתיים נלחם עם עבדים בורחים רבים, כנגד צבאות
רומאיים, ואף הצליח להנחיל להם מפלות רבות עד שהובס.</span>

<span dir="rtl"><u>מרד הזנג</u>, פחות מפורסם, אך התנהל במשך 14 שנה, בין
869 ל 883, כאשר מרדו העבדים השחורים בהנהגת פרסי, בשם עלי בן מוחמד,
בשלטון העבאסי בבגדד.</span>

<span dir="rtl">בעוד שהממלוכים (העבדים הלבנים) יועדו להיות חיילים,
העבדים השחורים הועסקו במכרות ובייבוש ביצות, בתנאים קשים ביותר. במרד הזה
הצליחו המורדים לכבוש חלקים מעירק, וכאמור, החזיקו מעמד 14 שנה.</span>

<span dir="rtl"><u>ואם הזכרנו את הממלוכים, הרי הם תופעה ייחודית לעולם
המוסלמי:</u></span>

<span dir="rtl">הממלוכים (בערבית: ממלוכ – קניין) היו עבדים מאזורי
הקווקז, ומרכז אסיה, שנקנו או נכבשו לעבדות על ידי הממלכות המוסלמיות,
**לשם גיוסם כחיילים**.</span>

<span dir="rtl">תחילה השתמשו בהם השליטים העבאסים של בגדד, ומאוחר יותר
שליטי מצרים האיובים (צאלח א דין ויורשיו), ולמעשה, תוך שינויים מסוימים גם
האימפריה העותומנית עד המאה התשע עשרה.</span>

<span dir="rtl">אבל, מ"ממלוכים" למלכים.</span>

<span dir="rtl">ב 1250 כבש הצבא הממלוכי את השלטון במצרים, וכך מתחילה
התקופה הממלוכית (גם בארץ ישראל) עד הכיבוש העותומני.</span>

<span dir="rtl"><u>הרבה עבדים בהיסטוריה השתחררו והתקדמו בחייהם. נזכיר
לדוגמא שניים:</u></span>

<span dir="rtl">אפיקטטוס נולד בערך בשנת 55 לספירה
בעיר [הירפוליס](https://he.wikipedia.org/wiki/%D7%94%D7%99%D7%A8%D7%A4%D7%95%D7%9C%D7%99%D7%A1)</span> <span dir="rtl">שהייתה
בפריגיה, כיום בדרום
מערב [טורקיה](https://he.wikipedia.org/wiki/%D7%98%D7%95%D7%A8%D7%A7%D7%99%D7%94).
הוא
**נולד [עבד](https://he.wikipedia.org/wiki/%D7%A2%D7%91%D7%93%D7%95%D7%AA_%D7%91%D7%A8%D7%95%D7%9E%D7%90_%D7%94%D7%A2%D7%AA%D7%99%D7%A7%D7%94)**</span>**,
<span dir="rtl">נמכר מיד ליד ועבר מעיר לעיר עד שהגיע
ל[רומא](https://he.wikipedia.org/wiki/%D7%A8%D7%95%D7%9E%D7%90_%D7%94%D7%A2%D7%AA%D7%99%D7%A7%D7%94)</span> <span dir="rtl">כעבד
של [אפאפרודיטוס](https://he.wikipedia.org/wiki/%D7%98%D7%99%D7%91%D7%A8%D7%99%D7%95%D7%A1_%D7%A7%D7%9C%D7%90%D7%95%D7%93%D7%99%D7%95%D7%A1_%D7%90%D7%A4%D7%90%D7%A4%D7%A8%D7%95%D7%93%D7%99%D7%98%D7%95%D7%A1)</span>**,
**<span dir="rtl">שהיה עבד משוחרר שעלה לגדולה בחצרו של
ה[קיסר](https://he.wikipedia.org/wiki/%D7%A7%D7%99%D7%A1%D7%A8)</span> [<span dir="rtl">נירון</span>](https://he.wikipedia.org/wiki/%D7%A0%D7%99%D7%A8%D7%95%D7%9F_%D7%A7%D7%99%D7%A1%D7%A8)**.
<span dir="rtl">אפיקטטוס היה פיסח, כנראה כתוצאה מאכזריותו של בעליו. אך
אפפרודיטוס אפשר לו להשתתף בשיעוריו של הפילוסוף הרומי [מוסוניוס
רופוס](https://he.wikipedia.org/wiki/%D7%9E%D7%95%D7%A1%D7%95%D7%A0%D7%99%D7%95%D7%A1_%D7%A8%D7%95%D7%A4%D7%95%D7%A1)</span> <span dir="rtl">שלימד
את התורה הסטואית ברומא. כעבור זמן מה, אפפרודיטוס שחרר את אפיקטטוס
מעבדות</span>.

<span dir="rtl">.... שמעו של אפיקטטוס נודע בכל האימפריה הרומית והגיע עד
לקיסר [אדריאנוס](https://he.wikipedia.org/wiki/%D7%90%D7%93%D7%A8%D7%99%D7%90%D7%A0%D7%95%D7%A1)</span> <span dir="rtl">שבא
לבקר בבית ספרו, וראה באפיקטטוס אחד מידידיו</span>.

<span dir="rtl">(ספרים של אפיקטטוס תורגמו גם לעברית).</span>

<span dir="rtl">ו 1800 שנה מאוחר יותר, פרדריק דאגלס, שנפטר ב 1895, והיה
העבד הראשון שכתב את סיפורו בעצמו.</span>

<span dir="rtl">את תולדות חייו כתב פרדריק דאגלס בספר " פרדריק דאגלס, עבד
אמריקני, סיפור חייו",</span>

<span dir="rtl">תרגמה מיכל אילן, הוצאות 'נהר ספרים' 2006.</span>

<span dir="rtl">דאגלס נולד כעבד, לשפחה, בלי לדעת מיהו אביו. הופרד מאמו,
שראה אותה לעתים רחוקות, עד גיל שבע שאז נפטרה. ובספרו הרבה סיפורים נוראים
על היחס לעבדים ממש לפני מלחמת האזרחים.</span>

<span dir="rtl">מעניינת נקודת המפנה שהוא רואה, בדרכו מהעבדות אל הבריחה
לחופש:</span>

<span dir="rtl">"זמן קצר לאחר שבאתי לגור עם מר ומרת אולד, היא החלה בטוב
לבה ללמד אותי את אותיות האלף-בית. אחר כך עזרה לי ללמוד לאיית מילים של
שלוש וארבע אותיות. בשלב זה של לימודי גילה מר אולד את המתרחש, ומיד אסר על
מרת אולד להמשיך ללמדני, באומרו לה, בין היתר, שאסור ואף מסוכן ללמד עבד
לקרוא."</span>

<span dir="rtl">מאז הוא לא מאבד את תשוקת הלימוד, ואחר כך גם מלמד עבדים
אחרים. בסוף חייו הוא מרצה, איש ציבור, ואחרי מלחמת האזרחים עובד בתפקידים
ממשלתיים תחת נשיאים שונים, במאבק לזכויות השחורים.</span>

<span dir="rtl"><u>סוף העבדות?</u></span>

<span dir="rtl">העבדות לא נעלמה עד היום. אבל, מבחינה פורמלית, ניתן לציין
את שנת 1807, שבה הבריטים אסרו את סחר העבדים באימפריה שלהם, כמובן את שנת
1860 שבה פרצה מלחמה האזרחים בארה"ב שהביאה לסיום העבדות שם, 1889 ביטול
העבדות באימפריה העותומנית, ולבסוף ב 1981, אסרה מאוריטניה את העבדות, לאחר
שהייתה המדינה האחרונה שבה העבדות הייתה מותרת באופן רשמי.</span>

<span dir="rtl">אבל כמובן, באמצע המאה העשרים, חודשה עבדות נוראה באירופה
על ידי הנאצים, שחלמו לייצר עולם של עבדות. וכנראה, יש החולמים על כך עד
היום.</span>

<span dir="rtl">ולסיום, סיפור על עבדות "רכה" אצלנו, שהסתיימה ללא
אכזריות.</span>

<span dir="rtl"><u>מחקר שהתפרסם בעיתון "הארץ" 2009</u></span>

<span dir="rtl">יום אחד ב-1880, ביקר הבנקאי הירושלמי חיים אהרן ולירו
בשוק שבעיר העתיקה. ירושלים היתה אז עיר קטנה, שכחצי מתושביה ערבים וחצייה
השני יהודים. משפחת ולירו נחשבה במאה ה-19 לאחת המשפחות החזקות והעשירות
בקהילת היהודים הספרדים בעיר והתפרסמה, בין היתר, בזכות תרומתה לפיתוח העיר
ובזכות הנכסים הרבים שקנתה בשכונות החדשות שמחוץ לחומות</span>.

<span dir="rtl">אלא שהפעם אבי המשפחה מצא בשוק "רכוש" מסוג אחר: ילדה
אפריקאית בת תשע. הילדה שהובאה לפלשתינה ככל הנראה מאתיופיה על ידי סוחרי
עבדים ערבים, יועדה על ידם להיות שפחה. ולירו שהיה זקוק למישהי שתטפל בשבעת
ילדיו, **קנה לשם כך את הילדה האתיופית**</span>**.**

"<span dir="rtl">זה היה אחרי מות רעייתו, שמחה, שנפטרה אחרי שילדה
תאומים", מסבירה הפרופ' רות קרק, גיאוגרפית מהאוניברסיטה העברית, שחקרה את
תולדות משפחת ולירו. "כנראה שהמוות של אשתו זה מה שהניע אותו לקנות את
השפחה, כי הוא חשב שיזדקק לעזרה</span>".

<span dir="rtl">.....</span>

<span dir="rtl">הסיפור של שרה השחורה אינו מסתיים עם הקנייה. שרה גדלה
בבית ולירו ואט אט השתלבה בחיי המשפחה. לאחר זמן מה נשא חיים אהרן אשה
חדשה, אך שרה המשיכה לנהל את משק הבית של המשפחה וכן גידלה את ילדיו. בשל
כך, נוצר קשר עז במיוחד בין ילדי המשפחה לבינה. "ישנם תיאורים שחיים אהרן
יושב על המרפסת ברחוב יפו עם רעייתו והבת. שרה לה פרטה שירתה אותם והביאה
להם שתייה ואוכל</span>".

<span dir="rtl">......</span>

<span dir="rtl">ב-1889 שוחררו כל העבדים באימפריה העותמאנית, אך שרה לה
פרטה בחרה להישאר עם המשפחה, להתגייר, לשמור כשרות ולעבוד כאומנת של
הילדים. היא אף עטתה כיסוי ראש, בדומה לנשים יהודיות ספרדיות אדוקות וכן
נהגה להתפלל עם שאר בני המשפחה: "היא היתה יושבת בבית הכנסת של משפחת ולירו
ברחוב יפו, ממלמלת את התפילות ואומרת אמן. זה סיפור בלתי רגיל", אומרת
קרק</span>.

\-

<span dir="rtl">אחרי שהתגיירה, בילתה שרה את שארית חייה בבית הבן הבכור של
חיים אהרון, יעקב ולירו</span>.

<span dir="rtl">......</span>

<span dir="rtl">לפי אחת הגרסאות, שרה לה פרטה מתה בגיל 70, בבית החולים
"ביקור חולים" בירושלים. לאחר מותה משפחת ולירו קברה אותה, אך מקום קבורתה
אינו ידוע כיום. אבל שרה ולירו-אשכנזי, בת המשפחה, נקראת ככל הנראה על שמה.
"אומרים שאני נקראת על שמה של לה פרטה. אבל אני לא מכירה סיפורים עליה.
הדור הקודם ידע יותר", אומרת ולירו-אשכנזי</span>.

<span dir="rtl">סוף סוף **חוקי העבד** של התורה, התלמוד, הרמב"ם ו"השולחן
ערוך" הם נייר בלבד...  
אבל **העבדות** קיימת בעולם, בצורות שונות.</span>
