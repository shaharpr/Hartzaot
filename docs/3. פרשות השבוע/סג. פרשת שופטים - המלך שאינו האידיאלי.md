**<span dir="rtl"><u>פרשת שופטים – המלך שאינו אידיאלי</u></span>**

**<span dir="rtl">דברים פרק י"ז</span>**

<span dir="rtl">(יד) כִּי תָבֹא אֶל הָאָרֶץ אֲשֶׁר יהוה אֱלֹהֶיךָ נֹתֵן לָךְ וִירִשְׁתָּהּ וְיָשַׁבְתָּה
בָּהּ וְאָמַרְתָּ אָשִׂימָה עָלַי מֶלֶךְ כְּכָל הַגּוֹיִם אֲשֶׁר סְבִיבֹתָי:</span>

<span dir="rtl">(טו) שׂוֹם תָּשִׂים עָלֶיךָ מֶלֶךְ אֲשֶׁר יִבְחַר יהוה אֱלֹהֶיךָ בּוֹ מִקֶּרֶב אַחֶיךָ
תָּשִׂים עָלֶיךָ מֶלֶךְ לֹא תוּכַל לָתֵת עָלֶיךָ אִישׁ נָכְרִי אֲשֶׁר לֹא אָחִיךָ הוּא:</span>

<span dir="rtl">(טז) רַק לֹא יַרְבֶּה לּוֹ סוּסִים וְלֹא יָשִׁיב אֶת הָעָם מִצְרַיְמָה לְמַעַן
הַרְבּוֹת סוּס וַיהוה אָמַר לָכֶם לֹא תֹסִפוּן לָשׁוּב בַּדֶּרֶךְ הַזֶּה עוֹד:</span>

<span dir="rtl">(יז) וְלֹא יַרְבֶּה לּוֹ נָשִׁים וְלֹא יָסוּר לְבָבוֹ וְכֶסֶף וְזָהָב לֹא יַרְבֶּה לּוֹ
מְאֹד:</span>

<span dir="rtl">(יח) וְהָיָה כְשִׁבְתּוֹ עַל כִּסֵּא מַמְלַכְתּוֹ וְכָתַב לוֹ אֶת מִשְׁנֵה הַתּוֹרָה הַזֹּאת
עַל סֵפֶר מִלִּפְנֵי הַכֹּהֲנִים הַלְוִיִּם:</span>

<span dir="rtl">(יט) וְהָיְתָה עִמּוֹ וְקָרָא בוֹ כָּל יְמֵי חַיָּיו לְמַעַן יִלְמַד לְיִרְאָה אֶת
יהוה אֱלֹהָיו לִשְׁמֹר אֶת כָּל דִּבְרֵי הַתּוֹרָה הַזֹּאת וְאֶת הַחֻקִּים הָאֵלֶּה לַעֲשׂתָם:</span>

<span dir="rtl">(כ) לְבִלְתִּי רוּם לְבָבוֹ מֵאֶחָיו וּלְבִלְתִּי סוּר מִן הַמִּצְוָה יָמִין וּשְׂמֹאול
לְמַעַן יַאֲרִיךְ יָמִים עַל מַמְלַכְתּוֹ הוּא וּבָנָיו בְּקֶרֶב יִשְׂרָאֵל:</span>

**<span dir="rtl">שמואל א' פרק ח'</span>**

<span dir="rtl">(י) וַיֹּאמֶר שְׁמוּאֵל אֵת כָּל דִּבְרֵי יהוה אֶל הָעָם הַשֹּׁאֲלִים מֵאִתּוֹ
מֶלֶךְ:</span>

<span dir="rtl">(יא) וַיֹּאמֶר זֶה יִהְיֶה מִשְׁפַּט הַמֶּלֶךְ אֲשֶׁר יִמְלֹךְ עֲלֵיכֶם אֶת בְּנֵיכֶם יִקָּח
וְשָׂם לוֹ בְּמֶרְכַּבְתּוֹ וּבְפָרָשָׁיו וְרָצוּ לִפְנֵי מֶרְכַּבְתּוֹ:</span>

<span dir="rtl">(יב) וְלָשׂוּם לוֹ שָׂרֵי אֲלָפִים וְשָׂרֵי חֲמִשִּׁים וְלַחֲרשׁ חֲרִישׁוֹ וְלִקְצֹר
קְצִירוֹ וְלַעֲשׂוֹת כְּלֵי מִלְחַמְתּוֹ וּכְלֵי רִכְבּוֹ:</span>

<span dir="rtl">(יג) וְאֶת בְּנוֹתֵיכֶם יִקָּח לְרַקָּחוֹת וּלְטַבָּחוֹת וּלְאֹפוֹת:</span>

<span dir="rtl">(יד) וְאֶת שְׂדוֹתֵיכֶם וְאֶת כַּרְמֵיכֶם וְזֵיתֵיכֶם הַטּוֹבִים יִקָּח וְנָתַן
לַעֲבָדָיו:</span>

<span dir="rtl">(טו) וְזַרְעֵיכֶם וְכַרְמֵיכֶם יַעְשׂר וְנָתַן לְסָרִיסָיו וְלַעֲבָדָיו:</span>

<span dir="rtl">(טז) וְאֶת עַבְדֵיכֶם וְאֶת שִׁפְחוֹתֵיכֶם וְאֶת בַּחוּרֵיכֶם הַטּוֹבִים וְאֶת
חֲמוֹרֵיכֶם יִקָּח וְעָשָׂה לִמְלַאכְתּוֹ:</span>

<span dir="rtl">(יז) צֹאנְכֶם יַעְשׂר וְאַתֶּם תִּהְיוּ לוֹ לַעֲבָדִים:</span>

**<span dir="rtl">ועדיין זו לא הבעיה העיקרית של המלך האידיאלי.... מפני
שתפקיד המלך (מלבד מלחמות מיותרות) הוא לשפוט את העם.</span>**

**<span dir="rtl">דברים פרק ט"ז, תחילת פרשת "שופטים"</span>**

<span dir="rtl">(יט) לֹא תַטֶּה מִשְׁפָּט לֹא תַכִּיר פָּנִים וְלֹא תִקַּח שֹׁחַד כִּי הַשֹּׁחַד יְעַוֵּר
עֵינֵי חֲכָמִים וִיסַלֵּף דִּבְרֵי צַדִּיקִם:</span>

<span dir="rtl">(כ) צֶדֶק צֶדֶק תִּרְדֹּף לְמַעַן תִּחְיֶה וְיָרַשְׁתָּ אֶת הָאָרֶץ אֲשֶׁר יהוה אֱלֹהֶיךָ
נֹתֵן לָךְ:</span>

**<span dir="rtl">התביעה היא לכל אדם, אבל, כמובן, ככל שהאדם בתפקיד רם
יותר, סכנת השוחד גדולה יותר, והאחריות גדולה יותר.</span>**

**<span dir="rtl">השוחד הוא החטא העתיק ביותר, אולי יותר עתיק מהזנות, חטא
שנמשך עד ימינו ואיננו רואים מתי ייעלם.</span>**

**<span dir="rtl">אפילו נביאים לא מסוגלים לחנך את בניהם שלא לקחת
שוחד:</span>**

**<span dir="rtl">שמואל א' פרק ח'</span>**

<span dir="rtl">(א) וַיְהִי כַּאֲשֶׁר זָקֵן שְׁמוּאֵל וַיָּשֶׂם אֶת בָּנָיו שֹׁפְטִים
לְיִשְׂרָאֵל:</span>

<span dir="rtl">(ב) וַיְהִי שֶׁם בְּנוֹ הַבְּכוֹר יוֹאֵל וְשֵׁם מִשְׁנֵהוּ אֲבִיָּה שֹׁפְטִים בִּבְאֵר
שָׁבַע:</span>

<span dir="rtl">(ג) וְלֹא הָלְכוּ בָנָיו בִּדְרָכָו וַיִּטּוּ אַחֲרֵי הַבָּצַע וַיִּקְחוּ שֹׁחַד וַיַּטּוּ
מִשְׁפָּט:</span>

**<span dir="rtl">עיקר השוחד בימי קדם הוא לשופט, אבל השיפוט הוא עיקר
תפקידו של המנהיג השבטי (בספר 'שופטים' הוא נקרא שופט), ואפילו של הכוהנים,
ואפילו של המלך.</span>**

**<span dir="rtl">דברים פרק י"ז</span>**

<span dir="rtl">(ח) כִּי יִפָּלֵא מִמְּךָ דָבָר לַמִּשְׁפָּט בֵּין דָּם לְדָם בֵּין דִּין לְדִין וּבֵין
נֶגַע לָנֶגַע דִּבְרֵי רִיבֹת בִּשְׁעָרֶיךָ וְקַמְתָּ וְעָלִיתָ אֶל הַמָּקוֹם אֲשֶׁר יִבְחַר יְדֹוָד אֱלֹהֶיךָ
בּוֹ:</span>

<span dir="rtl">(ט) וּבָאתָ אֶל הַכֹּהֲנִים הַלְוִיִּם וְאֶל הַשֹּׁפֵט אֲשֶׁר יִהְיֶה בַּיָּמִים הָהֵם
וְדָרַשְׁתָּ וְהִגִּידוּ לְךָ אֵת דְּבַר הַמִּשְׁפָּט:</span>

**<span dir="rtl">אבל, צעקתו של ישעיהו הנביא אקטואלית להיום כמו לפני
2500 שנה:</span>**

**<span dir="rtl">ישעיהו פרק א'</span>**

<span dir="rtl">(כג) שָׂרַיִךְ סוֹרְרִים וְחַבְרֵי גַּנָּבִים כֻּלּוֹ אֹהֵב שֹׁחַד וְרֹדֵף שַׁלְמֹנִים
יָתוֹם לֹא יִשְׁפֹּטוּ וְרִיב אַלְמָנָה לֹא יָבוֹא אֲלֵיהֶם:</span>

**<span dir="rtl">וכן הנביא מיכה, פרק ג'</span>**

<span dir="rtl">(יא) רָאשֶׁיהָ בְּשֹׁחַד יִשְׁפֹּטוּ וְכֹהֲנֶיהָ בִּמְחִיר יוֹרוּ וּנְבִיאֶיהָ בְּכֶסֶף
יִקְסֹמוּ וְעַל יהוה יִשָּׁעֵנוּ לֵאמֹר הֲלוֹא יהוה בְּקִרְבֵּנוּ לֹא תָבוֹא עָלֵינוּ רָעָה:</span>

**<span dir="rtl">מוכר וידוע</span>**

**<span dir="rtl">וכמובן גם המדרשים עוסקים בכך.</span>**

**<span dir="rtl">בראשית רבה, פרשה ס"ה</span>**

<span dir="rtl">(ה) ויהי כי זקן יצחק.  
ר' יצחק פתח (ישעיה ה) "מצדיקי רשע עקב שחד". כל מי שנוטל שוחד ומצדיק את
הרשע בעקב "וצדקת צדיקים יסירו ממנו". וצדקת צדיקים, זה משה. יסורו ממנו,
זה יצחק. <u>ע"י שהצדיק את הרשע כהו עיניו ויהי כי זקן יצחק
וגו'</u></span>

**<span dir="rtl">(מעבר יפה של הדרשן, מהנביא ישעיהו לפרשת "תולדות" תוך
יישום "השוחד יעוור עיני חכמים", שהרי יצחק מקבל כשוחד ארוחה טובה כדי
לברך...)</span>**

**<span dir="rtl">ספרי, פרשת שופטים, פיסקה א</span>**

<span dir="rtl">"ולא תקח שוחד". ואין צריך לומר לזכות את החייב ולחייב את
הזכאי אלא אפילו לזכות את הזכאי ולחייב את החייב: כי השוחד יעור עיני
חכמים. ואין צריך לומר עיני טפשים.</span>

**<span dir="rtl">שלא יעלה על דעתך לקבל שוחד גם אם אינך מתכוון שישפיע
עליך.</span>**

**<span dir="rtl">זוהר חדש, מדרש רות, מאמר ז', עוסק בשבעת מדורי גיהנום,
והלוקח שוחד מבלה ברביעי:</span>**

<span dir="rtl">המדור הרביעי, נקרא טיט היון. ושם נדונין, כל אותן גסי
הרוח. וכל אותן העונין עזות לעניים ומדוכאין. והרואה לעני בדוחק ואינו
מלווהו, עד שמבקש ממנו הנאתו. וכל אותם היודעים עדות לעני ואינם מודיעים.
והעושק שכר שכיר. והמוציא זרע לבטלה. והבא על גויה ונדה. והממשכן לעני
ואינו מחזיר לו משכנותיו כשאין לו דבר אחר. והמטה משפט. והלוקח שוחד. כולם
נידונים במדור הזה:</span>

**<span dir="rtl">סמ"ג חלק "לא תעשה" מצוה מ"ח (סמ"ג הוא "ספר מצוות גדול"
שנכתב על ידי ר' משה מקוצי, מבעלי התוספות, בערך ב 1250, ייתכן כתרופה
לשריפת התלמוד הגדולה בפריז ב 1242).</span>**

<span dir="rtl">"ושוחד לא תקח". אינו אומר שוחד ממון, אלא אפי' שוחד
דברים. כמו שמספר שם מעשה בשמואל **\[הכוונה לאחד מאמוראי התלמוד
הבבלי\]**, שהיה עובר בספינה, ופשט אחר ידו וסייעו בעלייתו, והיה לו דין,
ואמר לו הריני פסול לך לדון. וכן באחד שהעביר נוצה של עוף מעל הדיין, וכן
אחד שכסה רוק לפני הדיין, וכן אחד שהביא מתנה אחת ממתנות כהונה לדיין,
בכולן מחשיבו שם שוחד דברים.</span>

**<span dir="rtl">שולחן ערוך, חושן משפט, סימן ט</span>**

<span dir="rtl">מאוד מאוד צריך הדיין ליזהר שלא ליקח שוחד, <u>אפילו לזכות
את הזכאי</u>. ואם לקחו, צריך להחזירו כשיתבענו הנותן. וכשם שהלוקחו עובר
בלא תעשה, כך הנותנו עובר ב"לפני עור לא תתן מכשול" (ויקרא יט, יד). ולא
שוחד ממון בלבד, אלא אפילו שוחד דברים.</span>

**<span dir="rtl">ערוך השולחן (הרב יחיאל מיכל לוי אפשטיין 1829-1908
ביילורוס), חושן משפט, סימן ט</span>**

<span dir="rtl">ולאו דווקא דיין אסור בקבלת שוחד, אלא אפילו כל הממונים
וכל העוסקים בצרכי ציבור, אף שאין דיניהם דין תורה. ואסורים להטות העניין
בשביל אהבה או שנאה, וכל שכן על ידי לקיחת שוחד</span>. 

**<span dir="rtl">נועם אלימלך, פרשת שופטים</span>**

**<span dir="rtl">(ר' אלימלך יותר ריאליסטי...)</span>**

<span dir="rtl">ולא תקח שוחד כי השוחד יעור עיני חכמים כו' ולכאורה <u>הלא
עינינו רואים כמה וכמה מקבלי שוחד והם בריאים וחזקים ומתים בעוצם מראה
עיניהם</u>. אך הענין הוא דהצדיק העובד ד' באמת זוכה להשיג מדריגות גדולות
בעיני שכלו, היא החכמה העליונה. וזהו "עיני ד' אל צדיקים" שהשם יתברך מזכה
את הצדיקים בעיני שכל העליון. וזהו לא תקח כו' כי "השוחד יעור עיני חכמים"
כו' פירוש, שלא יזכה בעיני שכלו בחכמה העליונה. "ויסלף דברי צדיקים", רוצה
לומר דברי הצדיקים המדברים בקדושתם הוא מסלף אותם. רוצה לומר לא זו בלבד
שלא יזכה לחכמה עליונה, אלא גם זאת אם ירצו הצדיקים ליסרו בדבריהם להחזירו
למוטב לא יועילו דבריהם, כי ידמה לו כל דבריהם לדברים המסולפים.</span>

**<span dir="rtl">כמובן, יש פושעים מכל סוג, רוצחים, שודדים, גנבים, אבל
מספרם מוגבל, והם נחשבים לשולי החברה. לא כן השוחד, שלא רק יכול להתפשט
כמגיפה אלא הוא מאפיין דווקא את הצמרת החברתית.</span>**

**<span dir="rtl">מדוע?</span>**

**<span dir="rtl">נעבור לניסוחים עכשוויים בנושא זה.</span>**

**<span dir="rtl">מהו שוחד? (מתוך הויקיפדיה)</span>**

<span dir="rtl">שוחד</span> <span dir="rtl">הוא <u>טובת הנאה</u>, בכסף
או בשווה כסף, הניתנת בחשאי לנושא תפקיד <u>על מנת שיפעל באופן הנוגד את
מטרות תפקידו</u></span><u>. </u>

**<span dir="rtl">הארץ, 2017, "מהשפה פנימה" אילון גלעד. (על המילה
"שוחד".</span>**

<span dir="rtl">......</span>

<span dir="rtl">סביר להניח שעד לתקופה זו **\[תקופה עתיקה\]** הבינו
הבריות את השוחד כנתינת כסף או חפצים בעלי ערך כספי לשופט בתמורה לפסק דין
אוהד. אבל בתלמוד (כתובות ק"ה, א') הרחיבו חז"ל את משמעות המילה כך שתכלול
לא רק מתן של דברים אלא כל סוג של סיוע גם אם הוא פעוט. למשל, מתן יד כדי
לצאת מתוך סירה או הוצאת נוצה מצעיף</span>.

<span dir="rtl">בשלב זה אסרה ההלכה רק על קבלת שוחד, אבל במאה ה–12 קבע
הרמב"ם שבשל עקרון "לפני עיוור לא תיתן מכשול" גם מתן שוחד הוא חטא, לפחות
במקרה של שופט יהודי. במקרה של גויים נשארה השאלה הזאת פתוחה למשך דורות
**\[כנראה שלא הייתה ברירה...\]**. משמעות המילה "שוחד" המשיכה להתרחב עוד
ובתחילת העת החדשה החלה לכלול מקרים של מתן טובות הנאה לא רק לשופטים אלא
גם לנבחרי ציבור אחרים. כך למשל כותב הרב חיים יוסף דוד אֲזוּלַאי, החיד"א,
במאה ה–18: "ולא דווקא דיין אסור בקבלת שוחד אלא אפילו כל הממונים בצורכי
ציבור אף שאין דיניהם דין תורה ואסורים להטות העניין בשביל אהבה או שנאה
וכל שכן על ידי לקיחת שוחד</span>**". <span dir="rtl">\[ציטטנו מתוך "ערוך
השולחן"\]</span>**

<span dir="rtl">באימפריה העותמאנית השוחד היה אסור על פי חוק, אך בפועל
גביית בַּקְשִיש (מהמילה הפרסית ל"מתנה") נדרשה לביצוע כל פעולה בפקידות
האימפריה מהדרגים הזוטרים ביותר ועד הבכירים ביותר, וכך היה גם בארץ־ישראל
עד נפילת העותמאנים בסוף מלחמת העולם הראשונה. המילה "בקשיש" נשארה כמילה
המקובלת לתשר (טיפ) ברבות משפות האזור ובכללן בערבית ובסרבית</span>.

<span dir="rtl">הבריטים, שבעצמם היו בסוף קמפיין לביעור השחיתות הציבורית
שהחל בסוף המאה ה–19, החילו את החקיקה האנגלית נגד לקיחת שוחד, תחילה
בפקודת המשטרה ואחר כך בפקודת החוק הפלילי 1936, ובה בסעיף 106 נקבע "שוחד"
באופן כוללני ביותר — בעצם כל קבלה או ניסיון לקבל כל טובת הנאה לטובת כל
אדם בתמורה לכל דבר שאיש ציבור יעשה או לא יעשה בתוקף תפקידו. החוק קבע
תחילה שגם נתינת שוחד היא עבירה, אבל סעיף זה בוטל בהמשך תקופת המנדט. עם
קום המדינה הפך החוק המנדטורי לחוק במדינת ישראל. ב–1952 העבירה הכנסת את
חוק עבירות השוחד ששמר על הקווים הכלליים של החוק הבריטי, החמיר את הענישה
וקבע שגם נתינת שוחד היא עבירה על החוק.</span>

<span dir="rtl">על פי לשון החוק, כל טובת הנאה שמקבל איש ציבור או אדם
קרוב אליו יכולה להיחשב כשוחד אם איש הציבור לוקח את טובת ההנאה מתוך הבנה
שהוא יצטרך לעשות או לא לעשות משהו בתמורה, גם אם הדבר המסוים הזה לא נקבע
מפורשות. השופט אלפרד ויתקון הזהיר על כך בפסק דין מ–1978: "בכך הפכנו את
הכוונה הפלילית ליסוד מיסודות המעשה עצמו. פעולה שכשלעצמה עשויה להיות חפה
ותמימה, כוונתם הרעה של מבצעיה מטביעה עליה את חותמה</span>".

**<span dir="rtl">מרדכי קרמניצר וליאת לבנון "עד היכן תתרחב עבירת
השוחד".</span>**

<span dir="rtl">אמון הציבור הוא בוודאי לא הערך המרכזי מאחורי עבירת
השוחד, וספק אם הוא בכלל אחד הערכים שעליהם אמורה העבירה להגן. ...
<u>עבירת השוחד נועדה להגן על הפעילות התקינה של המינהל מפני עיוות
שיקול-הדעת</u> של פקידיו עקב קבלת טובות הנאה</span>.
<span dir="rtl">**\[ואמנם כך במקורות "יעוור עיני חכמים"\]**</span>

**<span dir="rtl">מתוך גלובוס", אלה לוי-ברנדיס:</span>**

**<span dir="rtl">לא רק מעטפות כסף</span>**

<span dir="rtl">בשנים האחרונות מתגבשת בזירה הציבורית והמשפטית התמונה
המלאה למהותו האמתית של "שוחד", ובעיקר לעובדה כי שוחד לובש הרבה מאוד פנים
ולא מסתכם ב"מעטפות או מזוודות של מזומנים". לעניין טובת הנאה, הגדרת
"השוחד" בחוק אינה מבחינה בין מעטפת/מזוודת מזומנים לבין סיוע במינוי
לתפקיד נחשק או יוקרתי שמציב את מקבלו בעמדת כוח, מעניק לו מוניטין והטבות
או בין קבלת מתנות יקרות ערך או סיקור אוהד בתקשורת. בנוגע לדרכי שוחד החוק
קובע כי אין הבדל "אם היה כסף, שווה כסף, שירות או טובת הנאה אחרת";
ועוד.</span>

**<span dir="rtl">יש קשיים גדולים בהוכחת עבירת השוחד:</span>**

1.  **<span dir="rtl">"טובת הנאה" היא לא דבר שתמיד נראה לעין. למשל, היא
    יכולה להינתן לקרוב (כמו במקרה של אולמרט), או לעמותה חשובה למקבל (כמו
    במקרה של לוביאנסקי), היא יכולה להינתן כהבטחה שתוגשם הרבה אחרי
    התמורה, ועוד.</span>**

2.  **<span dir="rtl">קשה להוכיח ששיקול הדעת של בעל התפקיד אמנם מוטה,
    כלומר, שונה מאשר היה אלמלא "טובת ההנאה".</span>**

> **<span dir="rtl">ההוכחות מסתמכות על עדים, או על תקשורת שנתפסה, אם
> ככתובה, ואם בשיחות טלפון, מסרונים וכד'. לכן, הזהירים יש להם סיכוי
> להינצל וספק אם מרבית מקבלי שוחד נתפסים.</span>**

**<span dir="rtl">והנה החשש מנפילה במלכודת השוחד.</span>**

**<span dir="rtl">בבלי, כתובות, דף ק"ה</span>**

<span dir="rtl">ר' ישמעאל בר' יוסי הוה רגיל אריסיה דהוה מייתי ליה כל
מעלי שבתא כנתא דפירי יומא חד אייתי ליה בה' בשבתא אמר ליה מאי שנא האידנא
אמר ליה דינא אית לי ואמינא אגב אורחי אייתי ליה למר לא קביל מיניה אמר ליה
פסילנא לך לדינא אותיב זוזא דרבנן וקדיינין ליה בהדי דקאזיל ואתי אמר אי
בעי טעין הכי ואי בעי טעין הכי אמר תיפח נפשם של מקבלי שוחד ומה אני שלא
נטלתי ואם נטלתי שלי נטלתי כך מקבלי שוחד על אחת כמה וכמה:</span>

**<span dir="rtl">תרגום קצת חופשי:</span>**

<span dir="rtl">ר' ישמעאל בן ר' יוסי, היה רגיל האריס שלו להביא לו כל ערב
שבת סל פירות. יום אחד הביא לו ביום חמישי. אמר לו: מה השתנה היום? אמר לו:
יש לי משפט מחר, ואמרתי, בדרך אביא לו למר. לא קיבל ממנו, אמר לו: אני פסול
לך לדין. אושיב זוג חכמים וישפטו אותו. אחרי שהלך, אמר (לנפשו) אם צריך
לטעון כך</span>

<span dir="rtl">ואם צריך לטעון כך... אמר, תיפח נפשם של מקבלי שוחד, ומה
אני שלא נטלתי, ואם נטלתי שלי נטלתי, כך, מקבלי שוחד על אחת כמה
וכמה.</span>

**<span dir="rtl">וכבר בתנ"ך, מבינים שיש לייצר סייגים לעבירת השוחד,
ולהימנע ממתנות בכלל.</span>**

<span dir="rtl">שמואל א' י"ב</span>

<span dir="rtl">(ג) הִנְנִי עֲנוּ בִי נֶגֶד יהוה וְנֶגֶד מְשִׁיחוֹ אֶת שׁוֹר מִי לָקַחְתִּי
וַחֲמוֹר מִי לָקַחְתִּי וְאֶת מִי עָשַׁקְתִּי אֶת מִי רַצּוֹתִי וּמִיַּד מִי לָקַחְתִּי כֹפֶר וְאַעְלִים עֵינַי בּוֹ
וְאָשִׁיב לָכֶם:</span>

<span dir="rtl">(ד) וַיֹּאמְרוּ לֹא עֲשַׁקְתָּנוּ וְלֹא רַצּוֹתָנוּ <u>וְלֹא לָקַחְתָּ מִיַּד אִישׁ
מְאוּמָה:</u></span>

**<span dir="rtl">כלומר, המתנה היא "אבק שוחד".</span>**

**<span dir="rtl">ובתלמוד מבינים שיש להיזהר מ"אבק שוחד" או "אבק
מעילה".</span>**

**<span dir="rtl">בבלי יומא דף ל"ח (התמודדות עם מעילה)</span>**

<span dir="rtl">גמרא, תנו רבנן, בית גרמו **\[שם של משמרת כהונה\]** היו
בקיאין במעשה לחם הפנים .... ועל דבר זה מזכירין אותן לשבח – מעולם לא
נמצאת פת נקיה ביד בניהם, שלא יאמרו ממעשה לחם הפנים זה ניזונין. לקיים מה
שנאמר והייתם נקיים מה' ומישראל:</span>

<span dir="rtl">תנו רבנן, בית אבטינס היו בקיאין במעשה הקטורת ... ועל דבר
זה מזכירין אותן לשבח, מעולם לא יצאה כלה מבושמת מבתיהן וכשנושאין אשה
ממקום אחר מתנין עמה שלא תתבסם, שלא יאמרו ממעשה הקטורת מתבסמין. לקיים מה
שנאמר והייתם נקיים מה' ומישראל .</span>

**<span dir="rtl">ותמיד תהיינה שאלות לא פתורות:</span>**

**<span dir="rtl">האם מינוי מקורבים איננו שוחד? אמנם הממנה אינו מקבל
טובת הנאה "מדידה", אבל הוא צפוי לקבל תודה, הערכה, תמיכה, פירגון
וכו'...</span>**

**<span dir="rtl">וגם להיפך, האם בכל "מתנה" אין, למעשה שוחד?</span>**

**<span dir="rtl">למרות שהנותן מעניק את המתנה מתוך אהבה או הערכה, הרי
עצם המתנה "תזכיר למקבל" ביום מסוים שהוא יכול לעזור לנותן.</span>**

**<span dir="rtl">לכן החוק מנסה להתמודד עם נושא זה.</span>**

**<span dir="rtl">ומכאן הסעיף ב"חוק שירות ציבור (מתנות) תש"ם -
1979"</span>**

<span dir="rtl"><u>דין מתנה לעובדי הציבור</u></span>

<span dir="rtl">2.    (א)  ניתנה לעובד הציבור באשר הוא עובד הציבור מתנה
– בין בישראל ובין בחוץ לארץ, בין שניתנה לו עצמו ובין שניתנה לבן זוגו החי
עמו או לילדו הסמוך על שולחנו – ועובד הציבור לא סירב לקבלה ולא החזירה
לנותנה לאלתר, תקום המתנה לקנין המדינה; ובמתנה שאין בה קנין חייב עובד
הציבור לשלם לאוצר המדינה את שוויה.</span>

**<span dir="rtl">ואכן, ספר 'דברים' כבר יודע שנושא השוחד כל כך סבוך
וקשה, שייתכן שיש רק אחד הפטור מהחטא הזה.</span>**

**<span dir="rtl">דברים פרק י'</span>**

<span dir="rtl">(יז) כִּי יהוה אֱלֹהֵיכֶם הוּא אֱלֹהֵי הָאֱלֹהִים וַאֲדֹנֵי הָאֲדֹנִים הָאֵל
הַגָּדֹל הַגִּבֹּר וְהַנּוֹרָא אֲשֶׁר לֹא יִשָּׂא פָנִים וְלֹא יִקַּח שֹׁחַד:</span>

**<span dir="rtl">בשביל לא לקחת שוחד הוא צריך להיות גדול וגיבור
ונורא.</span>**
