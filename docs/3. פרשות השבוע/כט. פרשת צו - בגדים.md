<span dir="rtl"><u>פרשת צו – בגדי כוהן גדול ובגדים אחרים</u></span>

<u><span dir="rtl">ספר ויקרא פרק ח</span></u>

<span dir="rtl">(ו) וַיַּקְרֵב משֶׁה אֶת אַהֲרֹן וְאֶת בָּנָיו וַיִּרְחַץ אֹתָם בַּמָּיִם</span>:

<span dir="rtl">(ז) וַיִּתֵּן עָלָיו אֶת הַכֻּתֹּנֶת וַיַּחְגֹּר אֹתוֹ בָּאַבְנֵט וַיַּלְבֵּשׁ אֹתוֹ אֶת
הַמְּעִיל וַיִּתֵּן עָלָיו אֶת הָאֵפֹד וַיַּחְגֹּר אֹתוֹ בְּחֵשֶׁב הָאֵפֹד וַיֶּאְפֹּד לוֹ בּוֹ</span>:

<span dir="rtl">(ח) וַיָּשֶׂם עָלָיו אֶת הַחשֶׁן וַיִּתֵּן אֶל הַחשֶׁן אֶת הָאוּרִים וְאֶת
הַתֻּמִּים</span>:

<span dir="rtl">(ט) וַיָּשֶׂם אֶת הַמִּצְנֶפֶת עַל רֹאשׁוֹ וַיָּשֶׂם עַל הַמִּצְנֶפֶת אֶל מוּל פָּנָיו אֵת
צִיץ הַזָּהָב נֵזֶר הַקֹּדֶשׁ כַּאֲשֶׁר צִוָּה יְהֹוָה אֶת משֶׁה</span>:

<span dir="rtl">....</span>:

<span dir="rtl">(יב) וַיִּצֹק מִשֶּׁמֶן הַמִּשְׁחָה עַל רֹאשׁ אַהֲרֹן וַיִּמְשַׁח אֹתוֹ לְקַדְּשׁוֹ</span>:

<span dir="rtl">(יג) וַיַּקְרֵב משֶׁה אֶת בְּנֵי אַהֲרֹן וַיַּלְבִּשֵׁם כֻּתֳּנֹת וַיַּחְגֹּר אֹתָם אַבְנֵט
וַיַּחֲבשׁ לָהֶם מִגְבָּעוֹת כַּאֲשֶׁר צִוָּה יְהֹוָה אֶת משֶׁה:</span>

<span dir="rtl">אלו בגדי הכוהן הגדול: כתונת, אבנט, מעיל, אפוד חגור בחשב
האפוד. ועליהם החושן והאורים והתומים. על הראש מצנפת, ועל המצח ציץ
הזהב.</span>

<span dir="rtl">ויש גם פירוט יתר של הקישוטים השקטים והרועשים:</span>

<u><span dir="rtl">ספר שמות פרק כח</span></u>

<span dir="rtl">(לא) וְעָשִׂיתָ אֶת מְעִיל הָאֵפוֹד כְּלִיל תְּכֵלֶת</span>:

<span dir="rtl">(לב) וְהָיָה פִי רֹאשׁוֹ בְּתוֹכוֹ שָׂפָה יִהְיֶה לְפִיו סָבִיב מַעֲשֵׂה אֹרֵג כְּפִי
תַחְרָא יִהְיֶה לּוֹ לֹא יִקָּרֵעַ</span>:

<span dir="rtl">(לג) וְעָשִׂיתָ עַל שׁוּלָיו רִמֹּנֵי תְּכֵלֶת וְאַרְגָּמָן וְתוֹלַעַת שָׁנִי עַל שׁוּלָיו
סָבִיב וּפַעֲמֹנֵי זָהָב בְּתוֹכָם סָבִיב</span>:

<span dir="rtl">(לד) פַּעֲמֹן זָהָב וְרִמּוֹן פַּעֲמֹן זָהָב וְרִמּוֹן עַל שׁוּלֵי הַמְּעִיל
סָבִיב</span>:

<span dir="rtl">(לה) וְהָיָה עַל אַהֲרֹן לְשָׁרֵת וְנִשְׁמַע קוֹלוֹ בְּבֹאוֹ אֶל הַקֹּדֶשׁ לִפְנֵי יְהֹוָה
וּבְצֵאתוֹ וְלֹא יָמוּת:</span>

<span dir="rtl">האם יש גם משהו מתחת הבגדים הללו? לא יפה להציץ, אבל בכל
זאת...</span>

<u><span dir="rtl">ספר שמות פרק כח</span></u>

<span dir="rtl">(מב) וַעֲשֵׂה לָהֶם מִכְנְסֵי בָד לְכַסּוֹת בְּשַׂר עֶרְוָה מִמָּתְנַיִם וְעַד יְרֵכַיִם
יִהְיוּ</span>:

<span dir="rtl">(מג) וְהָיוּ עַל אַהֲרֹן וְעַל בָּנָיו בְּבֹאָם אֶל אֹהֶל מוֹעֵד אוֹ בְגִשְׁתָּם אֶל
הַמִּזְבֵּחַ לְשָׁרֵת בַּקֹּדֶשׁ וְלֹא יִשְׂאוּ עָוֹן וָמֵתוּ חֻקַּת עוֹלָם לוֹ וּלְזַרְעוֹ אַחֲרָיו:</span>

<span dir="rtl">המכנסיים נזכרים בהקשר הזה, אך אינם המכנסיים המוכרות לנו.
נראים יותר כתחתונים מגושמים. הנה המשנה מתארת החלפת משמרות.</span>

<u><span dir="rtl">משנה מסכת תמיד פרק ה</span></u>

<span dir="rtl">(ג) מְסָרוּם לַחַזָּנִים, הָיו מַפְשִׁיטִין אוֹתָם אֶת בִּגְדֵיהֶם, וְלֹא הָיוּ
מַנִּיחִים עֲלֵיהֶם אֶלָּא מִכְנְסַיִם בִּלְבָד.</span>

<span dir="rtl">נחזור בהמשך לעניין המכנסיים.</span>

<span dir="rtl">לפני כן יש לנו בעייה הלכתית חמורה. בעיית השעטנז.</span>

<u><span dir="rtl">ספר שמות פרק לט</span></u>

<span dir="rtl">(כז) וַיַּעֲשׂוּ אֶת הַכָּתְנֹת שֵׁשׁ מַעֲשֵׂה אֹרֵג לְאַהֲרֹן וּלְבָנָיו</span>:

<span dir="rtl">(כח) וְאֵת הַמִּצְנֶפֶת שֵׁשׁ וְאֶת פַּאֲרֵי הַמִּגְבָּעֹת שֵׁשׁ וְאֶת מִכְנְסֵי הַבָּד שֵׁשׁ
מָשְׁזָר</span>:

<span dir="rtl">(כט) וְאֶת הָאַבְנֵט <u>שֵׁשׁ מָשְׁזָר וּתְכֵלֶת וְאַרְגָּמָן וְתוֹלַעַת שָׁנִי מַעֲשֵׂה
רֹקֵם</u> כַּאֲשֶׁר צִוָּה יְהֹוָה אֶת משֶׁה:</span>

<span dir="rtl">הפירוש המקובל במקורותינו הוא, <u>שש הוא פשתן</u>, ואילו
<u>הצבעוניים הם מצמר</u>.</span>

<span dir="rtl">מבלי להיכנס לעובי הקורה, התורה מזהירה מלבוש שעטנז,
שפירושו, בגד העשוי מצמר ופשתים. ודווקא האבנט של הכוהן הגדול הוא שעטנז,
צמר ופשתים יחד. כך על פי חז"ל, והרמב"ם בעקבותיהם.</span>

<u><span dir="rtl">רמב"ם יד החזקה הלכות כלי המקדש פרק ח</span></u>

<span dir="rtl">(א) בגדי כהונה שלשה מינים בגדי כהן הדיוט ובגדי זהב ובגדי
לבן בגדי כהן הדיוט הם ארבעה כלים <u>כתנת ומכנסים ומגבעות ואבנט וארבעתן
של פשתן</u> לבנים וחוטן כפול ששה <u>והאבנט לבדו רקום בצמר</u>.</span>

<span dir="rtl">לא מצאתי הסבר טוב לא לאיסור שעטנז, וגם לא להתרתו בבגדי
כהונה.</span>

<span dir="rtl">(ההסבר הלא דתי, יהיה, כמובן, שהדברים נכתבו על ידי סופרים
שונים, בעלי דעות שונות).</span>

<span dir="rtl">המדרש מסביר, דרך אגדה, את איסור השעטנז:</span>

<u><span dir="rtl">מדרש תנחומא בראשית - פרק ט</span></u>

<span dir="rtl">אמרו חז"ל בני ארבעים שנה היו קין והבל. ויבא קין מפרי
האדמה מהו? מן מותר מאכלו. ורבנן אמרו, <u>זרע פשתן היה</u>. והבל הביא גם
הוא מבכורות צאנו ומחלביהן. לפיכך נאסר צמר ופשתים שנא' (דברים כב) "לא
תלבש שעטנז וגו'" ואמר הקב"ה: אינו דין שיתערב מנחת החוטא עם מנחת זכאי.
לפיכך נאסר.</span>

<span dir="rtl">כאשר אין הלכה מבוססת על הגיון, האגדה ממלאת את החסר
ומייצרת פרשנות.</span>

<span dir="rtl">ואם כך, מדוע בבגדי כהונה מותר? אין הסבר במקורות הקדומים.
כך ציווה האל וזהו. במקורות מאוחרים, ממשיכים את האגדה וטוענים: תפקיד
הכוהן הגדול להביא שלום, ולתקן מחלוקות, ולכן גם את זו של קין
והבל...</span>

<span dir="rtl">אבל, קטע מספר יחזקאל, תקופת גלות בבל, מרמז על התייחסות
לבעיה, הוא פוסל את הצמר, ובכך מוכיח שהפרשנות שקיים צמר באבנט
נכונה.</span>

<u><span dir="rtl">ספר יחזקאל פרק מד</span></u>

<span dir="rtl">(טו) וְהַכֹּהֲנִים הַלְוִיִּם בְּנֵי צָדוֹק אֲשֶׁר שָׁמְרוּ אֶת מִשְׁמֶרֶת מִקְדָּשִׁי
בִּתְעוֹת בְּנֵי יִשְׂרָאֵל מֵעָלַי הֵמָּה יִקְרְבוּ אֵלַי לְשָׁרְתֵנִי וְעָמְדוּ לְפָנַי לְהַקְרִיב לִי חֵלֶב וָדָם
נְאֻם אֲדֹנָי יֱהֹוִה</span>:

<span dir="rtl">(טז) הֵמָּה יָבֹאוּ אֶל מִקְדָּשִׁי וְהֵמָּה יִקְרְבוּ אֶל שֻׁלְחָנִי לְשָׁרְתֵנִי וְשָׁמְרוּ
אֶת מִשְׁמַרְתִּי</span>:

<span dir="rtl">(יז) וְהָיָה בְּבוֹאָם אֶל שַׁעֲרֵי הֶחָצֵר הַפְּנִימִית <u>בִּגְדֵי פִשְׁתִּים יִלְבָּשׁוּ
וְלֹא יַעֲלֶה עֲלֵיהֶם צֶמֶר בְּשָׁרְתָם בְּשַׁעֲרֵי הֶחָצֵר הַפְּנִימִית וָבָיְתָה</u></span><u>:</u>

<span dir="rtl">בגדי כוהן גדול הם גם מקור לפרשנות מיסטית קבלית:</span>

<u><span dir="rtl">רבנו בחיי על ויקרא פרק ח פסוק ז</span>
<span dir="rtl">(בחיי בן אשר, נפטר ב 1340, ספרד).</span></u>

<span dir="rtl">(ז) ויתן עליו את הכתונת ויחגור אותו באבנט וגו'. בגדי
כהונה סדר לבישתן כך הוא, כתונת אבנט מעיל אפוד חושן מצנפת ציץ הזהב, והנה
הם שבעה שהיה משה מלבישן לאהרן ונותנן עליו, ועם המכנסים שהיו לובשין הם
עצמן תחילה הן שמונה. וסדר לבישתן כסדר שבעה רקיעים, מכנסים שהיו לכסות בשר
ערוה, כנגד הרקיע הראשון שבו לבנה, שהוא מכסה לאהל העולם השפל... כתונת
כנגד הרקיע שבו כוכב, אבנט כנגד הרקיע שבו נוגה, מעיל כנגד הרקיע שבו חמה,
אפוד כנגד אפודת הרקיע שבו מאדים, חושן כנגד הרקיע שבו צדק, ולכך היו בכפלו
אורים ותומים שהיו מצודקין בדבריהם, מצנפת שהיה עליון בראש כנגד הרקיע שבו
שבתאי שהוא עליון על כל השבעה, והכתוב קראו ראש כוכבים, הוא שכתוב (איוב
כב, יב) "וראה ראש כוכבים כי רמו", ציץ שכתוב בו קודש לה' כנגד כסא הכבוד
שהוא למעלה משבעה.</span>

<span dir="rtl">נחזור לעניין המכנסיים ונגיע עד התחתונים....</span>

<span dir="rtl">לאמוראים המתדיינים להלן, חשוב מאוד להימנע ממגע של הבגד
עם איברי המין. אנחנו מכירים את התופעה מחסידי גור של ימינו. דילגנו על
הנושא המוזר עצמו, והנה קטע מהמשך דיון בנושא:</span>

<u><span dir="rtl">תלמוד בבלי מסכת נדה דף יג/ב</span></u>

<span dir="rtl">אמר רב פפא: שמע מינה, מכנסים אסורים \[לפי הדיון הקודם,
מפני שהם נוגעים באיבר המין ועלול חס ולשלום...\]. והכתיב \[תשובה של
אחר\]: ועשה להם מכנסי בד לכסות בשר ערוה? \[כלומר, אם כך למה לכוהנים יש
מכנסים?\] ההוא, כדתניא, מכנסי כהנים למה הן דומין? כמין פמלניא של פרשים,
למעלה עד מתנים, למטה עד ירכים, ויש להם שנצים, ואין להם לא בית הנקב ולא
בית הערוה...</span>

<u><span dir="rtl">פירוש רש"י על נדה דף יג/ב</span></u>

<span dir="rtl">פמלניא - סינר פורצינ"ט חללו <u>תלוי למטה ברוחב שלא יתעטף
האבר ויתחמם</u></span>:

<span dir="rtl">של <u>פרושים</u> – <u>צנועים.</u> ל"א (לשון אחר) של
פרשים:</span>

<span dir="rtl"><u>פירוש שטיינזלץ:</u></span>

<span dir="rtl">ומשיבים: הבגד **ההוא** (מכנסי הכהנים) עניינו
שונה</span>, <span dir="rtl">**כדתניא** \[כברייתא
זו ששנינו\]</span> <span dir="rtl">**מכנסי כהנים למה הן
דומין** </span>— <span dir="rtl">**כמין פמלניא** (מכנסי
רכיבה)</span> **<span dir="rtl">של פרשים</span>,** <span dir="rtl">וכך
הם נראים</span>: <span dir="rtl">**למעלה** </span>—
<span dir="rtl">מגיעים הם **עד מתנים, למטה** מגיעים הם</span>
— <span dir="rtl">**עד ירכים, ויש להם שנצים** (רצועות
רכיסה</span> <span dir="rtl">), **...**</span>

<span dir="rtl">עם כל אי הבהירות, מה שחשוב לענייננו, שרוב הבגדים הם
עליונים בלבד, ויש רתיעה מבגדים תחתונים... ועדין שטיינזלץ בימינו, מסכים
שמקור המכנסים הוא אצל רוכבי הסוסים (שגם האמוראים ידעו זאת...).</span>

<span dir="rtl">ומה עוד?</span>

<span dir="rtl">נסתכל מעט על לבוש עתיק יותר, ועתיק פחות, שידוע לנו
מתמונות מצויירות.</span>

<span dir="rtl"><u>בגדים במצרים העתיקה</u></span>

<img src="images-70/media/image1.jpeg"
style="width:4.58741in;height:6.02917in" />

<span dir="rtl">המלכה נפרטרי</span>

<img src="images-70/media/image2.jpeg"
style="width:4.72917in;height:4.27195in" />

<span dir="rtl">בגדים ביוון העתיקה</span>

<img src="images-70/media/image3.jpeg"
style="width:2.29167in;height:3.4375in" />

<span dir="rtl">בגד זה נקרא הימטון, הוא עשוי פשוט מבד מלבני, וצורה
מיוחדת של התעטפות.</span>

<img src="images-70/media/image4.jpeg"
style="width:6.26806in;height:8.98646in" />

<span dir="rtl">זוהי הטוגה הרומאית. פסל מספרד מהמאה הראשונה
לספירה.</span>

<span dir="rtl">הטוגה וההימטון נראו דומה, בעטיפה המסובכת של הגוף. אף
ההימטון היה בד מלבני (כמו סדין), ואילו הטוגה הייתה גיזרה של
עיגול.</span>

<span dir="rtl">הטוגה מילאה, מבחינה מסויימת, תפקיד של מדים, מפני שרק
אזרח רומאי היה מורשה ללבוש טוגה.</span>

<img src="images-70/media/image5.jpeg"
style="width:3.3125in;height:3.125in" />

<span dir="rtl">המלך צרלס הרביעי, מקבל אורחים, ציור מהמאה ה -14. גם בימי
הבינים לבוש המקובל הוא כמו שמלה, פתוח למטה.</span>

<span dir="rtl">חיילי הטרה-קוטה מסין, כ 6000 מהם נקברו עם הקיסר הראשון
של סין, קין צי הוואן, בערך בשנת 200 לפנה"ס.  
מלבד השריון והכובע, נראה שהם לבושים גם מכנסיים, אבל אולי אלו גרביים
ארוכות...</span>

<img src="images-70/media/image6.jpeg"
style="width:6.26806in;height:4.2542in"
alt="There Are 8,000 Known Terracotta Warriors. But Archaeologists in China Just Found More Than 200 Others | Artnet News" />

<img src="images-70/media/image7.jpeg"
style="width:4.01042in;height:3.20833in" />

<span dir="rtl">שחזור צבעוני של דמות החייל הסיני.</span>

<span dir="rtl">רוב הלבוש העתיק, (לפחות של האנשים המהוגנים...) הוא לבוש
שעוטף את כל הגוף, פתוח מלמטה, וללא לבוש תחתון. ארוך יותר – נכבד
יותר...</span>

<span dir="rtl"><u>ובכל זאת היו גם אחרים....</u></span>

<span dir="rtl">הרומאים לא נרתעו ממכנסיים הדוקים, כשצריך, לפחות אצל
הגלדיאטורים, אבל גם הם כבגד תחתון. הבגד העליון מפריע לגלדיאטורים להרוג
זה את זה.</span>

<span dir="rtl">פסיפס רומי מסיציליה, המאה הרביעית לספירה.</span>

<img src="images-70/media/image8.jpeg"
style="width:6.16667in;height:5.13542in"
alt=" סצנה מתוך פסיפס הגלדיאטורים. הסימון Ø המופיע לצד כמה מהגלדיאטורים מעיד כי לוחם זה נהרג בקרב" />

<span dir="rtl">ואפילו ביקיני מפתיע, בפסיפס בוילה רומאית בסיציליה. בהחלט
יוצא דופן...</span>

<img src="images-70/media/image9.jpeg"
style="width:6.26806in;height:4.70556in"
alt="Women, including one in a strophion" />

<span dir="rtl">מניחים שהמכנסיים עתיקים מאוד, מקורם מהמזרח (סין,
מונגוליה..), להקלת רכיבה על סוסים. במערב שימשו בדרך כלל כלבוש תחתון (כמו
הכוהן הגדול...) במקרים מיוחדים.</span>

<span dir="rtl">למרות שאינם המצאה חדשה, רק במאות השנים האחרונות החלו
לשמש <u>כלבוש עליון</u>, בעיקר של גברים, והחל מהמאה ה-19 גם של
נשים.</span>

<span dir="rtl">אבל, היו כמה בעיות, במוצר, שאיננו חושבים עליהם היום
כלל.</span>

<span dir="rtl"><u>הכפתור למשל.</u></span>

<span dir="rtl">בתנ"ך מופיע הכפתור כמוצר קישוט ("כפתור ופרח"). וכך גם
היה בעולם העתיק בכלל. היו בעיות טכניות הפריעו להתפשוטת הכפתור: החומר
ממנו מיוצר הכפתור, חורים לתפירה של הכפתור לבד, ויצירת הלולאות.</span>

<span dir="rtl"><u>מתוך הרשת</u></span>

<span dir="rtl">הכפתורים הראשונים נתגלו באתרים אשר השתייכו ל[תרבות עמק
האינדוס](https://he.wikipedia.org/wiki/%D7%AA%D7%A8%D7%91%D7%95%D7%AA_%D7%A2%D7%9E%D7%A7_%D7%94%D7%90%D7%99%D7%A0%D7%93%D7%95%D7%A1)</span> <span dir="rtl">(2800-2600
לפני הספירה), ל[סין
הקדומה](https://he.wikipedia.org/wiki/%D7%A1%D7%99%D7%9F_%D7%94%D7%A7%D7%93%D7%95%D7%9E%D7%94)</span> <span dir="rtl">של [תקופת
הברונזה](https://he.wikipedia.org/wiki/%D7%AA%D7%A7%D7%95%D7%A4%D7%AA_%D7%94%D7%91%D7%A8%D7%95%D7%A0%D7%96%D7%94)</span> <span dir="rtl">(2000-1500
לפני הספירה) וב[רומא
העתיקה](https://he.wikipedia.org/wiki/%D7%A8%D7%95%D7%9E%D7%90_%D7%94%D7%A2%D7%AA%D7%99%D7%A7%D7%94)</span>.
<span dir="rtl">הם לא שימשו אז לרכיסת בגדים אלא לקישוט. הכפתורים
הראשונים היו עשויים מעצם, קרן, עץ, מתכת, או צדף.</span>

<span dir="rtl">.....</span>

<span dir="rtl">הכפתורים \[הנתפרים לבגד\] הומצאו בגרמניה רק במאה ה-13
כאשר נמצאה הדרך לחורר את הכפתור. מתקופה זו ואילך הכפתורים נתפרו על
הבגדים בעיקר לקישוט</span>.

<span dir="rtl">המלך [לואי הארבעה
עשר](https://he.wikipedia.org/wiki/%D7%9C%D7%95%D7%90%D7%99_%D7%94%D7%90%D7%A8%D7%91%D7%A2%D7%94_%D7%A2%D7%A9%D7%A8)</span> <span dir="rtl">השתמש
ביותר מ-5 מיליון כפתורים על בגדיו השונים בתקופת שלטונו</span>.

<span dir="rtl">ב[מאה
ה-17](https://he.wikipedia.org/wiki/%D7%94%D7%9E%D7%90%D7%94_%D7%94-17)</span> <span dir="rtl">המציאו
ה[חייטים](https://he.wikipedia.org/wiki/%D7%97%D7%99%D7%99%D7%98)</span> <span dir="rtl">הצרפתים
כפתורים חדשים שהיו עשויים מטקסטיל ונראו ככדורים קטנים עשויים
מחוטים.</span>

<span dir="rtl">במאה ה-19 החלו לייצר כפתורים באופן מתועש. כפתורי טקסטיל,
עצם, קרמיקה ומתכת נמכרו במחירים גבוהים ולכן היו האנשים מסירים אותם מעל
גבי הבגדים הישנים ושומרים לשימוש חוזר. ...</span>

<span dir="rtl">... לולאות הכפתורים הראשונות היו לא יותר מחריץ בבגד
שדרכו ניתן היה להעביר את הכפתור, מאוחר יותר התחילו לרקום מסביב לחריץ עד
שנוצרה הלולאה המוכרת לנו</span>.

<span dir="rtl">עם המצאת הפלסטיק, בסוף שנות ה-30 של המאה שעברה, התחילו
לייצר כפתורי פלסטיק בכל מיני צורות וצבעים ...</span>

<span dir="rtl"><u>וגם על הרוכסן (הריצ'רץ') ניתן ללמוד
מהרשת...</u></span>

<span dir="rtl">ובעיקר ניתן ללמוד, כמה זמן עבר מהסטארטאפ עד
לייצור...</span>

<span dir="rtl">האמריקאי אליאס האו פרסם כבר
ב</span>-[1851](https://he.wikipedia.org/wiki/1851) <span dir="rtl">הצעה
לרוכסן הדומה לזה המוכר לנו כיום, אבל ההצעה לא הגיעה לכלל ייצור</span>.

<span dir="rtl">ב</span>-[1893](https://he.wikipedia.org/wiki/1893) <span dir="rtl">רשם
ויטקומב ג'אדסון
ב[שיקגו](https://he.wikipedia.org/wiki/%D7%A9%D7%99%D7%A7%D7%92%D7%95)</span> <span dir="rtl">פטנט
לרוכסן לנעליים, תחת הכותרת</span> "Clasp locker".
<span dir="rtl">...</span>

<span dir="rtl">ה[פטנט](https://he.wikipedia.org/wiki/%D7%A4%D7%98%D7%A0%D7%98)</span> <span dir="rtl">לרוכסן
בן-ימינו נרשם ב[ארצות
הברית](https://he.wikipedia.org/wiki/%D7%90%D7%A8%D7%A6%D7%95%D7%AA_%D7%94%D7%91%D7%A8%D7%99%D7%AA)</span> <span dir="rtl">בידי
המהנדס
ה[שוודי](https://he.wikipedia.org/wiki/%D7%A9%D7%95%D7%95%D7%93%D7%99%D7%94)</span>-[<span dir="rtl">אמריקאי</span>](https://he.wikipedia.org/wiki/%D7%90%D7%9E%D7%A8%D7%99%D7%A7%D7%90%D7%99) [<span dir="rtl">גדעון
סאנדבק</span>](https://he.wikipedia.org/wiki/%D7%92%D7%93%D7%A2%D7%95%D7%9F_%D7%A1%D7%90%D7%A0%D7%93%D7%91%D7%A7) <span dir="rtl">בשנת </span>[1917](https://he.wikipedia.org/wiki/1917)
<span dir="rtl">, והוא כלל פיתוחים רבים להמצאתו המקורית של ג'אדסון.
ההמצאה זכתה לפריחה בימי [מלחמת העולם
הראשונה](https://he.wikipedia.org/wiki/%D7%9E%D7%9C%D7%97%D7%9E%D7%AA_%D7%94%D7%A2%D7%95%D7%9C%D7%9D_%D7%94%D7%A8%D7%90%D7%A9%D7%95%D7%A0%D7%94)</span>,
<span dir="rtl">כששווקה עבור [חיל הים
האמריקאי](https://he.wikipedia.org/wiki/%D7%97%D7%99%D7%9C_%D7%94%D7%99%D7%9D_%D7%94%D7%90%D7%9E%D7%A8%D7%99%D7%A7%D7%90%D7%99).</span>
 <span dir="rtl">...ולאחר מכן התבסס השיווק על ייצור המוני בסרט נע, באופן
שהתפתח בארצות הברית בשנים אלו, והחל שימוש ברוכסן בבגדים לשימוש יום
יומי.</span>

<span dir="rtl">פתרנו, פחות או יותר, את בעיית המכנסיים, שהומצאו על ידי
פרשי המזרח הרחוק, אך לא את מכנסי הכוהן הגדול, שהיו למעשה תחתונים
מגושמים, ונחשבו ללא ראויים לאדם הפשוט. מתי הוחל השימוש בתחתונים?</span>

<u><span dir="rtl">מתוך "לאשה"</span>  
</u><span dir="rtl">התחתונים, מצידם, לא נמצאים איתנו כל כך הרבה זמן, בטח
שלא בגרסתם הנוכחית. עד המאה ה-19, שבה התרעמה המלכה ויקטוריה על החיכוך
בין הבגדים לבין אברי המין, לא היו תחתונים בנמצא. גם לאחר שהם הומצאו הם
נאלצו להמתין עד תחילת המאה ה-20 כדי להפוך לפריט הכרחי. למעשה, יכול להיות
שאילולא הצהיר האפיפיור כי על אברי המין להיות מוצנעים עד כמה שאפשר, היינו
כולנו מהלכים היום ביתר חופשיות</span>.

<span dir="rtl">המניע העיקרי, היה, ההיגיינה של התקופה האחרונה.</span>

<span dir="rtl">בהזדמנות זו נזכיר עוד פריט לבוש, שהיום באופנה, והכוהן
הגדול אפילו לא חלם עליו – העניבה.</span>

<span dir="rtl">גברים ונשים לאורך ההיסטוריה ענדו על צווארם מיני צעיפים
וקישוטים שונים. עם זאת, את תחילת השימוש בעניבה כפי שהיא מוכרת לנו היום
מייחסים ל[מלחמת שלושים
השנים](https://he.wikipedia.org/wiki/%D7%9E%D7%9C%D7%97%D7%9E%D7%AA_%D7%A9%D7%9C%D7%95%D7%A9%D7%99%D7%9D_%D7%94%D7%A9%D7%A0%D7%99%D7%9D)
\[1618-1648 פרוטסטנטים נגד קתולים\]. שכירי החרב
ה[קרואטים](https://he.wikipedia.org/wiki/%D7%A7%D7%A8%D7%95%D7%90%D7%98%D7%99%D7%9D)</span> <span dir="rtl">בצבא [צרפת](https://he.wikipedia.org/wiki/%D7%A6%D7%A8%D7%A4%D7%AA)</span> <span dir="rtl">לבשו
צעיפים לצווארם; יש הטוענים, שמטרת הצעיף הייתה לקינוח הפה בעת האכילה, או
להגנה על החולצה מפני כתמים ויש הטוענים שמטרת הצעיף הייתה לניגוב הזיעה.
<u>מכל מקום,
תושבי [פריז](https://he.wikipedia.org/wiki/%D7%A4%D7%A8%D7%99%D7%96)</u></span><u> <span dir="rtl">התלהבו
מהמראה החדש ובמהרה פשטה אופנת צעיפי הצוואר, לנשים ולגברים, בכל רחבי
אירופה.</span></u> <span dir="rtl">המילה עניבה
ב[צרפתית](https://he.wikipedia.org/wiki/%D7%A6%D7%A8%D7%A4%D7%AA%D7%99%D7%AA)</span> <span dir="rtl">(קְרַווָאט)
ובשפות אירופאיות נוספות התפתחה מהמילה "קרואטים". מאופנה זו התפתחו סוגי
העניבות השונים המוכרים לנו כיום</span>.

<span dir="rtl">וזה מעביר אותנו לנגיעה קטנה מאוד בנושא האופנה.</span>

<span dir="rtl">אך לכבודה כדאי להתפלסף מעט.</span>

<span dir="rtl">ציטוט:</span>

<span dir="rtl">הקשר בין בגידה למעילה לבין בגד ומעיל מוכר היטב. זה אולי
נשמע כמו אטימולוגיה עממית – כלומר פרשנות בלשנית של העם – אבל במקרה זה גם
רבים מהבלשנים מסכימים שבשני המקרים מדובר בכיסוי והסתרה. הבגד, או המעיל,
מכסים את עירומו של אדם, ואילו האדם הערמומי מכסה את האמת העירומה כשהוא
בוגד ומועל. בכלל, הצורך שלנו בבגדים – בכיסוי – נוצר כתוצאה מהחטא הראשון.
לפניו לא ידע האדם כי הוא עירום.</span>

<span dir="rtl"> </span>

<span dir="rtl">ואכן, קרוב לוודאי, שהקשר המילולי בין בגד ובגידה ובין
מעיל ומעילה הוא מקרי לחלוטין (נראה שאינו קיים בשפות אחרות).</span>

<span dir="rtl">אבל, קיימת שאלה אמיתית, אם הבגד מבטא את זהותנו, או את
הזהות שאנו מעוניינים להציג, או רק את התפקיד שאנו ממלאים.</span>

<span dir="rtl">וכנראה שלושת התשובות נכונות.</span>

<span dir="rtl">ללא ספק הבגד, שהוא <u>שלנו</u>, קיים גם בשביל
<u>האחרים</u>, אלו שרואים אותנו. בבית לא כל כך חשוב מה אנחנו
לובשים...</span>

<span dir="rtl"><u>פרידיריך הגל – הפנומנולוגיה של הרוח – גרמניה 1807
(מהויקיפדיה)</u></span>

<span dir="rtl">הגל טוען שהצורך הבסיסי ביותר בתודעה העצמית הוא
באובייקטיבציה של עצמה, כלומר לתפוס עצמה, על ידי עצמה, כאובייקט.</span>

<span dir="rtl">\[במילים פשוטות, לצורך הכרת עצמנו אנחנו זקוקים להסתכל על
עצמנו מבחוץ\]  
התודעה מסוגלת לתפוס את עצמה כאובייקט רק דרך הכרה בתודעה אחרת כסובייקט
שהיא האובייקט שלו.</span>

<span dir="rtl">\[לשם כך אנחנו זקוקים למבט של האחרים, היום אנחנו אומרים,
שהאחרים הם המראה שלנו\].</span>

<span dir="rtl">אופן חשיבה זה מוביל למסקנה שהתודעה העצמית כרוכה במה שהוא
קורא לו ההכרה ההדדית, הכרה בזולת כסובייקט.</span>

<span dir="rtl">\[כלומר, כאדם כמוני, לא כחפץ\].</span>

<span dir="rtl">כלומר שתודעה עצמית אפשרית רק בהקשר חברתי.</span>

<span dir="rtl">ונוסיף:</span>

<span dir="rtl">ברגע שאנחנו מציגים עצמנו כאובייקט כלפי "האחרים" אנחנו
רוצים שיראו אותנו על פי הערכים שכבר רכשנו, או על פי התפקיד שאנו ממלאים
וגאים בו.</span>

<span dir="rtl">כלומר, אם נלך בעקבות הגל, אנחנו רוכשים תודעה עצמית, דרך
האחרים, אבל בו זמנית, אנחנו מכוונים את התודעה הזאת על פי ערכים קודמים,
כלומר, <u>מרמים את האחרים כדי לאשר שאנחנו מה שאנחנו</u>. והבגד הוא אחד
האמצעים לכך.</span>

<span dir="rtl">לדוגמה, אם אני פוליטיקאי חלש, אבל הייתי קצין מצטיין,
אעדיף להראות במדי קצין. ואם הפכתי מקצין כושל לרופא טוב, אעדיף את לבוש
הרופא בביה"ח.</span>

<span dir="rtl">ושאלה לא פשוטה:</span>

<span dir="rtl">הבגדים משתנים כאשר אנחנו משתנים, או אנחנו משתנים
בעקבותיהם?</span>

<u><span dir="rtl">אסתר פרק ד</span></u>

<span dir="rtl">(א) וּמָרְדֳּכַי יָדַע אֶת כָּל אֲשֶׁר נַעֲשָׂה וַיִּקְרַע מָרְדֳּכַי אֶת בְּגָדָיו וַיִּלְבַּשׁ
שַׂק וָאֵפֶר וַיֵּצֵא בְּתוֹךְ הָעִיר וַיִּזְעַק זְעָקָה גְדֹלָה וּמָרָה:</span>

<u><span dir="rtl">אסתר פרק ח</span></u>

<span dir="rtl">(טו) וּמָרְדֳּכַי יָצָא מִלִּפְנֵי הַמֶּלֶךְ בִּלְבוּשׁ מַלְכוּת תְּכֵלֶת וָחוּר וַעֲטֶרֶת
זָהָב גְּדוֹלָה וְתַכְרִיךְ בּוּץ וְאַרְגָּמָן וְהָעִיר שׁוּשָׁן צָהֲלָה וְשָׂמֵחָה:</span>

<span dir="rtl">גם מרדכי לבוש השק, וגם מרדכי בלבוש מלכות, הוא מרדכי, אבל
לא אותו מרדכי. הבגדים הפכו אותו לאיש אחר. בוודאי דרך ראייתם של האחרים,
אבל, באמת, גם דרך ראייתו את עצמו.</span>

<span dir="rtl">הלבוש לא רק מבטא אותנו, אלא לא פעם, עושה אותנו. מי שהלך
למילואים יודע שהוא "משתנה" אחרי שהוא לובש את בגדי הצבא. הוא מדבר בשפה
אחרת.</span>

<span dir="rtl">"הבגדים עושים את האדם" היא תופעה הבולטת אצלי לובשי
מדים.</span>

<span dir="rtl">הלבוש מייצג את התפקיד. ובתפקיד האדם שונה מאשר מחוץ
לתפקיד.</span>

<span dir="rtl">השוטר יכול לומר:</span>

<span dir="rtl">אם לא הייתי לובש את המדים האלה הייתי מצטרף להפגנה. אבל
אני חייב לפזר אותה. אני עם המדים, זה לא אני עם בגדים אחרים.</span>

<span dir="rtl">אפילו השופט אומר לפעמים:</span>

<span dir="rtl">אלמלא הגלימה הזאת הייתי אומר שאתה צודק, אבל החוק מחייב
אותי להעניש אותך.</span>

<span dir="rtl">אבל, קודם כל, במשך דורות, הבגד ציין את הלאום. אנחנו היום
קוראים לזה "לבוש מסורתי".</span>

<span dir="rtl">הנביא צפניה אומר:</span>

<u><span dir="rtl">צפניה פרק א</span></u>

<span dir="rtl">(ח) וְהָיָה בְּיוֹם זֶבַח יְהֹוָה וּפָקַדְתִּי עַל הַשָּׂרִים וְעַל בְּנֵי הַמֶּלֶךְ וְעַל
כָּל הַלֹּבְשִׁים מַלְבּוּשׁ נָכְרִי:</span>

<span dir="rtl">המעמדות העליונים "העזו" ללבוש מלבוש נכרי, והנביא רואה
בכך בגידה. הלבוש מסמל את ההזדהות עם החברה, התרבות, והאלהים שלך.</span>

<span dir="rtl">הלבוש הלאומי איבד חשיבות, ככל שהתרבו הקשרים בין האומות,
אם על ידי כיבושים, ואם על ידי קשרים מסחריים, תיירותיים ואחרים.</span>

<span dir="rtl">בתקופה מסוימת החליף אותו הלבוש האידיאולוגי, כמו החולצה
הכחולה, אך כאן, יש, כמובן, יסוד של בחירה.</span>

<span dir="rtl">נמנענו מלעסוק בלבוש כפוי, שאנחנו מכירים בעיקר על יהודים,
שבא להבחין בפרהסיה בין האדם שזה לבושו, ובין הציבור הלגיטימי.</span>

<span dir="rtl">ולעניין האופנה. האופנה מכילה סגנון לבוש משותף, עם גמישות
אישית.</span>

<span dir="rtl">קטע ממאמר באנציקלופדיה בריטניקה, על "צורות של התנהגות
משותפת":</span>

fashion generally flows from the higher levels to the lower levels,
providing a continuous verification of class differences. Continuous
change is essential if the higher classes are to maintain their
distinctiveness after copies of their clothing styles appear at lower
levels.

<span dir="rtl">אופנה, בדרך כלל, זורמת מהרמות הגבוהות לנמוכות, מספקת
אימות מתמשך של הבדלי המעמדות. שינוי מתמיד הוא יסודי, אם על המעמדות
הגבוהים לשמר את ייחודן, אחרי שהעתקים של סגנון הבגדים שלהם מופיעים אצל
המעמדות הנמוכים יותר.</span>

<span dir="rtl">סיבת "ירידת האופנה מלמעלה למטה" (לפעמים מתחילה
בידוענים), ברורה. הרצון להציג זהות "משופרת", אולי בגלל התחושה שהצגת זהות
כזאת על ידי הלבוש יוצרת אותה ממש. הבגדים יעשו את האדם. וזאת למרות שהכל
יודעים שזו אשליה. אבל, כמובן, שהיום קיימות גם סיבות מסחריות. מיליוני
אנשים מתפרנסים מכך שאנחנו מחליפים לבוש ללא כל צורך.</span>

<span dir="rtl">למרות שהכוהן הגדול ויורשיו, נבחרו תחילה להיות כוהנים,
ואז הפכו למה שהם בעזרת הבגדים, וכמוהם גם המלך, ואפילו השוטר –</span>

<span dir="rtl">למרות זה – קשה לנו להימלט מהתחושה הילדותית שהתחפושת
הופכת אותנו למישהו שהיינו רוצים להיות.  
</span>
