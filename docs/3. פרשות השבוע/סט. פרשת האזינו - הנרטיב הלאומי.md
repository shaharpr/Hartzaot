<span dir="rtl"><u>פרשת האזינו – הנרטיב הלאומי</u></span>

<u><span dir="rtl">ספר דברים פרק לב</span></u>

<span dir="rtl">(ד) הַצּוּר תָּמִים פָּעֳלוֹ כִּי כָל דְּרָכָיו מִשְׁפָּט אֵל אֱמוּנָה וְאֵין עָוֶל
צַדִּיק וְיָשָׁר הוּא</span>:

<span dir="rtl">(ה) שִׁחֵת לוֹ לֹא בָּנָיו מוּמָם דּוֹר עִקֵּשׁ וּפְתַלְתֹּל</span>:

<span dir="rtl">(ו) הַלְיהֹוָה תִּגְמְלוּ זֹאת עַם נָבָל וְלֹא חָכָם הֲלוֹא הוּא אָבִיךָ קָּנֶךָ
הוּא עָשְׂךָ וַיְכֹנֲנֶךָ:</span>

<span dir="rtl">.....</span>

<span dir="rtl">(ט) כִּי חֵלֶק יְהֹוָה עַמּוֹ יַעֲקֹב חֶבֶל נַחֲלָתוֹ</span>:

<span dir="rtl">(י) יִמְצָאֵהוּ בְּאֶרֶץ מִדְבָּר וּבְתֹהוּ יְלֵל יְשִׁמֹן יְסֹבֲבֶנְהוּ יְבוֹנֲנֵהוּ
יִצְּרֶנְהוּ כְּאִישׁוֹן עֵינוֹ</span>:

<span dir="rtl">(יא) כְּנֶשֶׁר יָעִיר קִנּוֹ עַל גּוֹזָלָיו יְרַחֶף יִפְרֹשׂ כְּנָפָיו יִקָּחֵהוּ יִשָּׂאֵהוּ
עַל אֶבְרָתוֹ</span>:

<span dir="rtl">(יב) יְהֹוָה בָּדָד יַנְחֶנּוּ וְאֵין עִמּוֹ אֵל נֵכָר</span>:

<span dir="rtl">(יג) יַרְכִּבֵהוּ עַל בָּמֳתֵי אָרֶץ וַיֹּאכַל תְּנוּבֹת שָׂדָי וַיֵּנִקֵהוּ דְבַשׁ מִסֶּלַע
וְשֶׁמֶן מֵחַלְמִישׁ צוּר:</span>

<span dir="rtl">....</span>

<span dir="rtl">(טו) וַיִּשְׁמַן יְשֻׁרוּן וַיִּבְעָט שָׁמַנְתָּ עָבִיתָ כָּשִׂיתָ וַיִּטּשׁ אֱלוֹהַּ עָשָׂהוּ
וַיְנַבֵּל צוּר יְשֻׁעָתוֹ</span>:

<span dir="rtl">(טז) יַקְנִאֻהוּ בְּזָרִים בְּתוֹעֵבֹת יַכְעִיסֻהוּ</span>

<span dir="rtl">....</span>

<span dir="rtl">(יט) וַיַּרְא יְהֹוָה וַיִּנְאָץ מִכַּעַס בָּנָיו וּבְנֹתָיו</span>:

<span dir="rtl">(כ) וַיֹּאמֶר אַסְתִּירָה פָנַי מֵהֶם אֶרְאֶה מָה אַחֲרִיתָם כִּי דוֹר תַּהְפֻּכֹת הֵמָּה
בָּנִים לֹא אֵמֻן בָּם</span>:

<span dir="rtl">(כא) הֵם קִנְאוּנִי בְלֹא אֵל כִּעֲסוּנִי בְּהַבְלֵיהֶם וַאֲנִי אַקְנִיאֵם בְּלֹא עָם
בְּגוֹי נָבָל אַכְעִיסֵם</span>:

<span dir="rtl">(כב) כִּי אֵשׁ קָדְחָה בְאַפִּי וַתִּיקַד עַד שְׁאוֹל תַּחְתִּית וַתֹּאכַל אֶרֶץ וִיבֻלָהּ
וַתְּלַהֵט מוֹסְדֵי הָרִים</span>:

<span dir="rtl">(כג) אַסְפֶּה עָלֵימוֹ רָעוֹת חִצַּי אֲכַלֶּה בָּם:</span>

<span dir="rtl">.....</span>

<span dir="rtl">(כו) אָמַרְתִּי אַפְאֵיהֶם אַשְׁבִּיתָה מֵּאֱנוֹשׁ זִכְרָם</span>:

<span dir="rtl">(כז) לוּלֵי כַּעַס אוֹיֵב אָגוּר פֶּן יְנַכְּרוּ צָרֵימוֹ פֶּן יֹאמְרוּ יָדֵנוּ רָמָה
וְלֹא יְהֹוָה פָּעַל כָּל זֹאת:</span>

<span dir="rtl">....</span>

<span dir="rtl">(לו) כִּי יָדִין יְהֹוָה עַמּוֹ וְעַל עֲבָדָיו יִתְנֶחָם כִּי יִרְאֶה כִּי אָזְלַת יָד
וְאֶפֶס עָצוּר וְעָזוּב</span>:

<span dir="rtl">(לז) וְאָמַר אֵי אֱלֹהֵימוֹ צוּר חָסָיוּ בוֹ</span>:

<span dir="rtl">(לח) אֲשֶׁר חֵלֶב זְבָחֵימוֹ יֹאכֵלוּ יִשְׁתּוּ יֵין נְסִיכָם יָקוּמוּ וְיַעְזְרֻכֶם
יְהִי עֲלֵיכֶם סִתְרָה</span>:

<span dir="rtl">(לט) רְאוּ עַתָּה כִּי אֲנִי אֲנִי הוּא וְאֵין אֱלֹהִים עִמָּדִי אֲנִי אָמִית
וַאֲחַיֶּה מָחַצְתִּי וַאֲנִי אֶרְפָּא וְאֵין מִיָּדִי מַצִּיל</span>:

<span dir="rtl">....</span>

<span dir="rtl">(מג) הַרְנִינוּ גוֹיִם עַמּוֹ כִּי דַם עֲבָדָיו יִקּוֹם וְנָקָם יָשִׁיב לְצָרָיו
וְכִפֶּר אַדְמָתוֹ עַמּוֹ:</span>

<span dir="rtl">למעשה, בשירת האזינו, מסופר הנרטיב האופייני לכל התנ"ך
כמעט, והמקובל עד היום על ידי הרוב הגדול של המאמינים.</span>

<span dir="rtl">הנרטיב הזה מורכב מחמישה שלבים:</span>

- <span dir="rtl">אלוהים מטפח את עמו הנבחר.</span>

- <span dir="rtl">העם בוגד בו.</span>

- <span dir="rtl">אלוהים חושב להשמידו אך חוזר בו (מחשש "מה יגידו",
  במקומות אחרים בגלל הברית עם האבות).</span>

- <span dir="rtl">חזרה בתשובה, או, הוכחת צדקת האל, רחמיו וכוחו.</span>

- <span dir="rtl">השלמה בין אלוהים והעם.</span>

<span dir="rtl">מכיוון שברוב ההצגות של הנרטיב, החטא העיקרי הוא "עבודה
זרה", כאן "אלוהים לא ידעום, חדשים מקרוב באו" – כתיבת הנרטיבים האלה
מתאימה לימי תחילת בית שני, שאז החוזרים מבבל כבר מאמינים באל אחד מופשט,
ומתרחקים מעבודת האלילים שהייתה מקובלת על כל עם ישראל בימי הבית הראשון.
גם בתקופות של השפעות הלניסטיות ורומיות, נשאר הגרעין היהודי המונותיאיסטי
תמיד, וכך עד ימינו.</span>

<span dir="rtl">הנה הנרטיב בספר דברים לפני "האזינו":</span>

<u><span dir="rtl">ספר דברים פרק כט</span></u>

<span dir="rtl">(כה) וַיֵּלְכוּ וַיַּעַבְדוּ אֱלֹהִים אֲחֵרִים וַיִּשְׁתַּחֲווּ לָהֶם אֱלֹהִים אֲשֶׁר לֹא
יְדָעוּם וְלֹא חָלַק לָהֶם</span>:

<span dir="rtl">(כו) וַיִּחַר אַף יְהֹוָה בָּאָרֶץ הַהִוא לְהָבִיא עָלֶיהָ אֶת כָּל הַקְּלָלָה
הַכְּתוּבָה בַּסֵּפֶר הַזֶּה</span>:

<span dir="rtl">(כז) וַיִּתְּשֵׁם יְהֹוָה מֵעַל אַדְמָתָם בְּאַף וּבְחֵמָה וּבְקֶצֶף גָּדוֹל וַיַּשְׁלִכֵם אֶל
אֶרֶץ אַחֶרֶת כַּיּוֹם הַזֶּה</span>:

<span dir="rtl">......</span>

<u><span dir="rtl">ספר דברים פרק ל</span></u>

<span dir="rtl">(א) וְהָיָה כִי יָבֹאוּ עָלֶיךָ כָּל הַדְּבָרִים הָאֵלֶּה הַבְּרָכָה וְהַקְּלָלָה אֲשֶׁר
נָתַתִּי לְפָנֶיךָ וַהֲשֵׁבֹתָ אֶל לְבָבֶךָ בְּכָל הַגּוֹיִם אֲשֶׁר הִדִּיחֲךָ יְהֹוָה אֱלֹהֶיךָ שָׁמָּה</span>:

<span dir="rtl">(ב) וְשַׁבְתָּ עַד יְהֹוָה אֱלֹהֶיךָ וְשָׁמַעְתָּ בְקֹלוֹ כְּכֹל אֲשֶׁר אָנֹכִי מְצַוְּךָ הַיּוֹם
אַתָּה וּבָנֶיךָ בְּכָל לְבָבְךָ וּבְכָל נַפְשֶׁךָ</span>:

<span dir="rtl">(ג) וְשָׁב יְהֹוָה אֱלֹהֶיךָ אֶת שְׁבוּתְךָ וְרִחֲמֶךָ וְשָׁב וְקִבֶּצְךָ מִכָּל הָעַמִּים
אֲשֶׁר הֱפִיצְךָ יְהֹוָה אֱלֹהֶיךָ שָׁמָּה:</span>

<span dir="rtl">ובספר נחמיה:</span>

<u><span dir="rtl">ספר נחמיה פרק ט</span></u>

<span dir="rtl">(ו) אַתָּה הוּא יְהֹוָה לְבַדֶּךָ אַתָּה עָשִׂיתָ אֶת הַשָּׁמַיִם שְׁמֵי הַשָּׁמַיִם וְכָל
צְבָאָם הָאָרֶץ וְכָל אֲשֶׁר עָלֶיהָ הַיַּמִּים וְכָל אֲשֶׁר בָּהֶם וְאַתָּה מְחַיֶּה אֶת כֻּלָּם וּצְבָא הַשָּׁמַיִם לְךָ
מִשְׁתַּחֲוִים</span>:

<span dir="rtl">(ז) אַתָּה הוּא יְהֹוָה הָאֱלֹהִים אֲשֶׁר בָּחַרְתָּ בְּאַבְרָם וְהוֹצֵאתוֹ מֵאוּר
כַּשְׂדִּים וְשַׂמְתָּ שְּׁמוֹ אַבְרָהָם</span>:

<span dir="rtl">......</span>

<span dir="rtl">(ט) וַתֵּרֶא אֶת עֳנִי אֲבֹתֵינוּ בְּמִצְרָיִם וְאֶת זַעֲקָתָם שָׁמַעְתָּ עַל יַם
סוּף</span>:

<span dir="rtl">......</span>

<span dir="rtl">(יג) וְעַל הַר סִינַי יָרַדְתָּ וְדַבֵּר עִמָּהֶם מִשָּׁמָיִם וַתִּתֵּן לָהֶם מִשְׁפָּטִים
יְשָׁרִים וְתוֹרוֹת אֱמֶת חֻקִּים וּמִצְוֹת טוֹבִים</span>:

<span dir="rtl">(יד) וְאֶת שַׁבַּת קָדְשְׁךָ הוֹדַעְתָּ לָהֶם וּמִצְווֹת וְחֻקִּים וְתוֹרָה צִוִּיתָ לָהֶם
בְּיַד מֹשֶׁה עַבְדֶּךָ</span>:

<span dir="rtl">(טו) וְלֶחֶם מִשָּׁמַיִם נָתַתָּה לָהֶם לִרְעָבָם וּמַיִם מִסֶּלַע הוֹצֵאתָ לָהֶם
לִצְמָאָם</span>

<span dir="rtl">וַתֹּאמֶר לָהֶם לָבוֹא לָרֶשֶׁת אֶת הָאָרֶץ אֲשֶׁר נָשָׂאתָ אֶת יָדְךָ לָתֵת
לָהֶם</span>:

<span dir="rtl">(טז) וְהֵם וַאֲבֹתֵינוּ הֵזִידוּ וַיַּקְשׁוּ אֶת עָרְפָּם וְלֹא שָׁמְעוּ אֶל
מִצְוֹתֶיךָ</span>:

<span dir="rtl">....</span>

<span dir="rtl">(כד) וַיָּבֹאוּ הַבָּנִים וַיִּירְשׁוּ אֶת הָאָרֶץ וַתַּכְנַע לִפְנֵיהֶם אֶת יֹשְׁבֵי
הָאָרֶץ הַכְּנַעֲנִים וַתִּתְּנֵם בְּיָדָם וְאֶת מַלְכֵיהֶם וְאֶת עַמְמֵי הָאָרֶץ לַעֲשׂוֹת בָּהֶם
כִּרְצוֹנָם</span>:

<span dir="rtl">(כה) וַיִּלְכְּדוּ עָרִים בְּצֻרוֹת וַאֲדָמָה שְׁמֵנָה וַיִּירְשׁוּ בָּתִּים מְלֵאִים כָּל
טוּב בֹּרוֹת חֲצוּבִים כְּרָמִים וְזֵיתִים וְעֵץ מַאֲכָל לָרֹב וַיֹּאכְלוּ וַיִּשְׂבְּעוּ וַיַּשְׁמִינוּ וַיִּתְעַדְּנוּ
בְּטוּבְךָ הַגָּדוֹל</span>:

<span dir="rtl">(כו) וַיַּמְרוּ וַיִּמְרְדוּ בָּךְ וַיַּשְׁלִכוּ אֶת תּוֹרָתְךָ אַחֲרֵי גַוָּם וְאֶת נְבִיאֶיךָ
הָרָגוּ אֲשֶׁר הֵעִידוּ בָם לַהֲשִׁיבָם אֵלֶיךָ וַיַּעֲשׂוּ נֶאָצוֹת גְּדוֹלֹת</span>:

<span dir="rtl">(כז) וַתִּתְּנֵם בְּיַד צָרֵיהֶם וַיָּצֵרוּ לָהֶם וּבְעֵת צָרָתָם יִצְעֲקוּ אֵלֶיךָ וְאַתָּה
מִשָּׁמַיִם תִּשְׁמָע וּכְרַחֲמֶיךָ הָרַבִּים תִּתֵּן לָהֶם מוֹשִׁיעִים וְיוֹשִׁיעוּם מִיַּד צָרֵיהֶם</span>:

<span dir="rtl">.....</span>

<span dir="rtl">(לא) וּבְרַחֲמֶיךָ הָרַבִּים לֹא עֲשִׂיתָם כָּלָה וְלֹא עֲזַבְתָּם כִּי אֵל חַנּוּן
וְרַחוּם</span>

<span dir="rtl">אָתָּה</span>:

<span dir="rtl">(לב) וְעַתָּה אֱלֹהֵינוּ הָאֵל הַגָּדוֹל הַגִּבּוֹר וְהַנּוֹרָא שׁוֹמֵר הַבְּרִית וְהַחֶסֶד
אַל יִמְעַט לְפָנֶיךָ אֵת כָּל הַתְּלָאָה אֲשֶׁר מְצָאַתְנוּ לִמְלָכֵינוּ לְשָׂרֵינוּ וּלְכֹהֲנֵינוּ וְלִנְבִיאֵנוּ
וְלַאֲבֹתֵינוּ וּלְכָל עַמֶּךָ מִימֵי מַלְכֵי אַשּׁוּר עַד הַיּוֹם הַזֶּה</span>:

<span dir="rtl">(לג) **וְאַתָּה צַדִּיק עַל כָּל הַבָּא עָלֵינוּ כִּי אֱמֶת עָשִׂיתָ וַאֲנַחְנוּ
הִרְשָׁעְנוּ**</span>**:**

<span dir="rtl">(לו) הִנֵּה אֲנַחְנוּ הַיּוֹם עֲבָדִים וְהָאָרֶץ אֲשֶׁר נָתַתָּה לַאֲבֹתֵינוּ לֶאֱכֹל אֶת
פִּרְיָהּ וְאֶת טוּבָהּ הִנֵּה אֲנַחְנוּ עֲבָדִים עָלֶיהָ</span>:

<span dir="rtl">(לז) וּתְבוּאָתָהּ מַרְבָּה לַמְּלָכִים אֲשֶׁר נָתַתָּה עָלֵינוּ בְּחַטֹּאותֵינוּ וְעַל
גְּוִיֹּתֵינוּ מֹשְׁלִים וּבִבְהֶמְתֵּנוּ כִּרְצוֹנָם וּבְצָרָה גְדוֹלָה אֲנָחְנוּ:</span>

<span dir="rtl">בימי בית שני, ואיננו יודעים מתי, מופיע יום הכיפורים, בכל
תפארתו, כאשר הכוהן הגדול ממלא את תפקידו החשוב ביותר להיכנס לקודש
הקודשים, יום אחד בשנה.  
**ביום הזה הוא זה שמכפר על כל ישראל**, למרות שאולי היו האנשים צמים. אבל
צריך לזכור שכל מחזור התפילות טרם נוצר, ובתי הכנסת הופיעו, כנראה רק במאה
האחרונה של הבית השני.</span>

<span dir="rtl">טקס הכפרה המרכזי הוא על ידי השעיר לעזאזל, שהוא טקס מאוד
לא רוחני... אפשר לומר, פגאני. טקס זה צריך לשבור את המעגל של "חטא –
עונש".</span>

<u><span dir="rtl">משנה מסכת יומא פרק ו</span></u>

<span dir="rtl">בָּא לוֹ אֵצֶל שָׂעִיר הַמִּשְׁתַּלֵּחַ וְסוֹמֵךְ שְׁתֵּי יָדָיו עָלָיו וּמִתְוַדֶּה. וְכָךְ
הָיָה אוֹמֵר, אָנָּא הַשֵּׁם, עָווּ פָּשְׁעוּ חָטְאוּ לְפָנֶיךָ עַמְּךָ בֵּית יִשְׂרָאֵל. אָנָּא בַשֵּׁם, כַּפֶּר נָא
לָעֲוֹנוֹת וְלַפְּשָׁעִים וְלַחֲטָאִים, שֶׁעָווּ וְשֶׁפָּשְׁעוּ וְשֶׁחָטְאוּ לְפָנֶיךָ עַמְּךָ בֵּית יִשְׂרָאֵל, כַּכָּתוּב
בְּתוֹרַת משֶׁה עַבְדֶּךָ לֵאמֹר, (ויקרא טז) כִּי בַיּוֹם הַזֶּה יְכַפֵּר עֲלֵיכֶם לְטַהֵר אֶתְכֶם מִכֹּל
חַטֹּאתֵיכֶם לִפְנֵי יְיָ תִּטְהָרוּ.</span>

<span dir="rtl">בתפילות יום הכיפורים שהתגבשו אחרי חורבן הבית השני,
מספרים על סדר העבודה במקדש, על פי המשנה. ולכן, גם חוקרים "קיצוניים"
שמסכימים שיום הכיפורים מאוחר יותר לתקופת עזרא ונחמיה (ראה ויקיפדיה),
מתקשים לומר, שיום הכיפורים **כיום צום עממי** מאוחר הרבה יותר, ואולי אף
נוצר אחרי החורבן.</span>

<span dir="rtl">האנכרוניזם שולט באמונה הדתית, וגם משפיע על המחקר.</span>

<span dir="rtl">כך או כך, חז"ל, מתקשים כבר ליישם את הנרטיב הפשטני, של
בחירה, חטא, ועונש קולקטיבי, אחרי חורבן בית שני, מפני שבמאות האחרונות של
תקופה זו הייתה עבודת האלוהים במקדש מקובלת עליהם, הם לא ראו את עם ישראל
כעובד עבודה זרה, ולכן האימרה הידועה:</span>

<u><span dir="rtl">תלמוד בבלי מסכת יומא דף ט/ב</span></u>

<span dir="rtl">מקדש ראשון מפני מה חרב? מפני שלשה דברים שהיו בו: עבודה
זרה וגלוי עריות ושפיכות דמים.... אבל מקדש שני שהיו עוסקין בתורה ובמצות
וגמילות חסדים מפני מה חרב? מפני שהיתה בו שנאת חנם. ללמדך ששקולה שנאת חנם
כנגד שלש עבירות עבודה זרה גלוי עריות ושפיכות דמים.</span>

<span dir="rtl">אבל היסטורית אנחנו יודעים שכל החטאים שהיו בימי בית ראשון
היו גם בימי הבית השני, ולהיפך, חוץ מאשר "עבודה זרה" במשמעותה אצל
חז"ל.</span>

<span dir="rtl">בכל זאת, בתפילות רבות מופיע הפסוק "מפני חטאינו גלינו
מארצנו", הד לנרטיב הפשטני של התורה בכלל, ושירת "האזינו" בפרט.</span>

<span dir="rtl">ביחס לחזרה בתשובה של "העם", כפתח לגאולה, חז"ל ריאליים
יותר מהתיאור המקראי הפשטני. אדם יכול לחזור בתשובה, עם לא יכול לחזור
בתשובה.</span>

<u><span dir="rtl">ירושלמי תענית פרק א הלכה א</span></u>

<span dir="rtl">מחלפה שיטתיה דר' ליעזר מחלפה שיטתיה דר' יהושע.
דאיתפלגון: רבי ליעזר אומר אם אין ישראל עושין תשובה אין נגאלין לעולם,
שנאמר (ישעיהו ל) "בשובה ונחת תושעון". אמר לו רבי יהושע, וכי אם יעמדו
ישראל ולא יעשו תשובה אינן נגאלין לעולם? אמר לו ר"א \[ר' אלעזר?\] הקב"ה
מעמיד עליהן מלך קשה כהמן, ומיד הן עושין תשובה והן נגאלין. מ"ט \[מה טעם\]
(ירמיהו ל) "ועת צרה היא ליעקב וממנה יושע".....</span>

<span dir="rtl">אחרי הבאת אסמכתאות מהמקורות..." איסתלק ר' ליעזר".</span>

<span dir="rtl">מין פשרה, בין הצורך להיות נאמנים למקרא כפשוטו ובין ההבנה
שאין משמעות לעם שלם החוזר בתשובה (הפיתרון מזכיר את בעיית סרבן הגט,
"כופין אותו עד שאומר רוצה אני").</span>

<span dir="rtl">הרמב"ם הולך לפי שיטת ר' אליעזר:</span>

<u><span dir="rtl">רמב"ם יד החזקה הלכות תשובה פרק ז</span></u>

<span dir="rtl">(ה) כל הנביאים כולן צוו על התשובה ואין ישראל נגאלין אלא
בתשובה וכבר הבטיחה תורה, שסוף ישראל לעשות תשובה בסוף גלותן, ומיד הן
נגאלין. שנאמר, "והיה כי יבאו עליך כל הדברים וגו' ושבת עד ה' אלהיך ושב ה'
אלהיך וגו'":</span>

<span dir="rtl">ואילו הרמב"ן ואחרים הולכים בעקבות ר' יהושע. הנה פירוש
הרמב"ן על "האזינו":</span>

<u><span dir="rtl">רמב"ן על דברים פרק לב פסוק מ</span></u>

<span dir="rtl">**והנה אין בשירה הזאת תנאי בתשובה ועבודה,** רק היא שטר
עדות שנעשה הרעות ונוכל, ושהוא יתברך יעשה בנו בתוכחות חימה, אבל לא ישבית
זכרנו, וישוב ויתנחם ויפרע מן האויבים בחרבו הקשה והגדולה והחזקה, **ויכפר
על חטאתינו למען שמו**. אם כן, השירה הזאת הבטחה מבוארת בגאולה העתידה על
כרחן של מינין.</span>

<span dir="rtl">רבני הציונות הדתית היום, חוזרים ומשתמשים בקטע הנ"ל,
ובמקביל לו בתלמוד בבלי, כדי להדגיש **שהחזרה בתשובה תבוא לאחר הגאולה**.
מכיוון שר' אליעזר שתק, הפסיקה היא כר' יהושע... יש להניח שלחרדים יש
פרשנות אחרת, אבל הם לא כותבים ברשת...</span>

<span dir="rtl">בתלמוד הבבלי, חוזרים על קטעים אלה, ואפילו מתפלפלים על
ביאת המשיח בלי תשובה בכלל:</span>

<u><span dir="rtl">תלמוד בבלי מסכת סנהדרין דף צז/א</span></u>

<span dir="rtl">תניא רבי נהוראי אומר דור שבן דוד בא בו, נערים ילבינו פני
זקנים וזקנים יעמדו לפני נערים, ובת קמה באמה וכלה בחמותה ופני הדור כפני
כלב ואין הבן מתבייש מאביו...</span>

<span dir="rtl">וממשיכים בוריאציות שונות, ואף בחישובי קיצים (כלומר,
תחזיות על זמנה של הגאולה).</span>

<span dir="rtl">נשאר גם הד לתשובה של העם כולו, כמפתח לגאולה, גם
בתלמודים, אבל כאמרות שלא מתכוונים אליהם כריאליות:</span>

<u><span dir="rtl">ירושלמי תענית פרק א הלכה א</span></u>

<span dir="rtl">ר' אחא בשם ר' תנחום בי ר' חייה אילו ישראל עושין תשובה
יום א' מיד היה בן דוד בא מ"ט (תהילים צה) היום אם בקולו תשמעו א"ר לוי
אילו היו ישראל משמרין שבת אחת כתיקנה מיד היה בן דוד בא מאי טעמא (שמות
טז) ויאמר משה ...</span>

<u><span dir="rtl">תלמוד בבלי מסכת שבת דף קיח/ב</span></u>

<span dir="rtl">אמר רבי יוחנן משום רבי שמעון בן יוחי: אלמלי משמרין ישראל
שתי שבתות כהלכתן מיד נגאלים.</span>

<span dir="rtl">אין ספק שאחרי החורבן, חל מהפך גם בציון יום הכיפורים, כמו
בטקסים רבים אחרים.</span>

<span dir="rtl">החטא והתשובה האישיים, הולכים ומודגשים יותר ויותר, אחרי
שטקס הכפרה הציבורי, במקדש לא קיים יותר, ואולי גם פחות מאמינים באפשרות של
כפרה ציבורית, או מתנגדים לה בגלל שהנצרות מאמצת אותה (הרי ישו כיפר
ביסוריו על כל חטאי האדם עד אז).</span>

<span dir="rtl">והנה מופיעים גם הימים הנוראים, שאין להם זכר במקרא.  
בתורה מוזכר רק יום הכיפורים, שבו "ועיניתם את נפשותיכם" כדי לכפר על
העוונות. במפורש, יום אחד בשנה. (ולא ברור אם הכוונה לצום...).</span>

<u><span dir="rtl">ספר ויקרא פרק טז</span> <span dir="rtl">(הספר מתאר את
עבודת המקדש בימי בית שני, ונכתב כנראה במאה השלישית לפני
הספירה)</span></u>

<span dir="rtl">(לד) וְהָיְתָה זֹּאת לָכֶם לְחֻקַּת עוֹלָם לְכַפֵּר עַל בְּנֵי יִשְׂרָאֵל מִכָּל חַטֹּאתָם
**אַחַת בַּשָּׁנָה** וַיַּעַשׂ כַּאֲשֶׁר צִוָּה יְהֹוָה אֶת משֶׁה:</span>

<span dir="rtl">ומוזכר כך ממש, עוד פעם אחת. אבל כמה מאות שנים אחרי
החורבן, יום הכיפורים "מתרחב"</span>

<u><span dir="rtl">ירושלמי ראש השנה פרק א הלכה ג</span></u>

<span dir="rtl">דא"ר קרוספא, בשם ר' יוחנן: שלש פינקסיות הם, אחת של
צדיקים גמורין, ואחת של רשעים גמורין, ואחת של בינוניים. זה של צדיקים
גמורין כבר נטלו איפופסי \[חתימה\] של חיים מראש השנה. זה של רשעים גמורין
כבר נטלו איפופיס שלהן מראש השנה. של בינוניים כבר **ניתן להן עשרת ימי
תשובה** שבין ראש השנה ליום הכיפורים. אם עשו תשובה נכתבין עם הצדיקים, ואם
לאו נכתבין עם הרשעים.</span>

<u><span dir="rtl">מדרש תנחומא האזינו - פרק ד</span></u>

<span dir="rtl">וכן הקב"ה יתברך שמו, אמר לישראל: בני הוו יודעין שאני דן
את העולם בארבעה פרקים האלו. בפסח על התבואה, בעצרת על פירות האילן, בראש
השנה כל באי עולם עוברין לפניו כבני מרון. בחג נדונין על המים, ובאלו שלשה
פרקים יושב לדון דיני ממונות להעשיר או להעני להרבות או למעט. אבל בראש
השנה דן דיני נפשות אם למות אם לחיים, ... ואם עשיתם תשובה לפני בלב שלם
אני אקבל אתכם ואדון אתכם לכף זכות, ששערי שמים פתוחין, ואשמע תפלתכם, שאני
משגיח מן החלונות מציץ מן החרכים \[ציטטה משיר השירים\] עד שלא אחתום גזר
דין ביום הכפורים לכך נאמר דרשו ה' בהמצאו.</span>

<u><span dir="rtl">ילקוט שמעוני נביאים ילקוט שמעוני על ישעיה פרק א רמז
שפט</span></u>

<span dir="rtl">דבר אחר כנגד עשרת הדברות שהם סניגורין של ישראל, ולא
התקינו עשרה מלכיות, עשרה זכרונות, עשרה שופרות, אלא כנגד עשרת ימי תשובה.
אמר ישעיה "ועוד בה עשיריה", אמר הקב"ה: בראש השנה אני דן את עולמי, ובו
ביום הייתי צריך לגמור הדין. ולמה אני תולה עד עשרה ימים כדי שיעשו תשובה.
"ושבה והיתה לבער", שאם עשיתם תשובה באלו הימים, אפילו אם יש בכם כמה
עבירות, אני מבערם מן העולם.</span>

<span dir="rtl">מאוחר יותר התרחב תהליך הכיפורים, גם לאלול מצד אחד ועד
הושענא רבה (סוף סוכות) מצד שני.</span>

<span dir="rtl">מנהג הסליחות.</span>

<span dir="rtl"><u>מתוך הויקיפדיה אתר "סליחות"</u></span>

<span dir="rtl">כתיבת סליחות מתועדת לראשונה אצל פייטני איטליה ב[מאה
התשיעית](https://he.wikipedia.org/wiki/%D7%94%D7%9E%D7%90%D7%94_%D7%94%D7%AA%D7%A9%D7%99%D7%A2%D7%99%D7%AA)</span> ([<span dir="rtl">שפטיה
בן
אמיתי</span>](https://he.wikipedia.org/wiki/%D7%A9%D7%A4%D7%98%D7%99%D7%94_%D7%91%D7%9F_%D7%90%D7%9E%D7%99%D7%AA%D7%99), [<span dir="rtl">סילנו</span>](https://he.wikipedia.org/wiki/%D7%A1%D7%99%D7%9C%D7%A0%D7%95), [<span dir="rtl">אמיתי
בן
שפטיה</span>](https://he.wikipedia.org/wiki/%D7%90%D7%9E%D7%99%D7%AA%D7%99_%D7%91%D7%9F_%D7%A9%D7%A4%D7%98%D7%99%D7%94))
<span dir="rtl">ואצל חכמי בבל ב[מאה
העשירית](https://he.wikipedia.org/wiki/%D7%94%D7%9E%D7%90%D7%94_%D7%94%D7%A2%D7%A9%D7%99%D7%A8%D7%99%D7%AA)</span>,
<span dir="rtl">כ[רב סעדיה
גאון](https://he.wikipedia.org/wiki/%D7%A8%D7%91_%D7%A1%D7%A2%D7%93%D7%99%D7%94_%D7%92%D7%90%D7%95%D7%9F)</span>.
<span dir="rtl">אולם בתקופה זאת כבר מופיעות הסליחות כדבר מובן מאליו,
וב[סדר רב עמרם
גאון](https://he.wikipedia.org/wiki/%D7%A1%D7%93%D7%A8_%D7%A8%D7%91_%D7%A2%D7%9E%D7%A8%D7%9D_%D7%92%D7%90%D7%95%D7%9F)</span> <span dir="rtl">ו[סידור
רב סעדיה
גאון](https://he.wikipedia.org/wiki/%D7%A1%D7%99%D7%93%D7%95%D7%A8_%D7%A8%D7%91_%D7%A1%D7%A2%D7%93%D7%99%D7%94_%D7%92%D7%90%D7%95%D7%9F)</span> <span dir="rtl">סליחות
הן חלק מרכזי ב[תפילות יום
הכיפורים](https://he.wikipedia.org/wiki/%D7%AA%D7%A4%D7%99%D7%9C%D7%95%D7%AA_%D7%99%D7%95%D7%9D_%D7%94%D7%9B%D7%99%D7%A4%D7%95%D7%A8%D7%99%D7%9D)</span> <span dir="rtl">ושאר
התעניות, ואף מוגדרות על ידם כ"חובת היום".</span>

<span dir="rtl">.....</span>

<span dir="rtl">בימי
ה[גאונים](https://he.wikipedia.org/wiki/%D7%92%D7%90%D7%95%D7%A0%D7%99%D7%9D)
\[בערך עד שנת אלף\]</span> <span dir="rtl">נהגו לומר רחמין רק ב[עשרת ימי
תשובה](https://he.wikipedia.org/wiki/%D7%A2%D7%A9%D7%A8%D7%AA_%D7%99%D7%9E%D7%99_%D7%AA%D7%A9%D7%95%D7%91%D7%94)</span>, <span dir="rtl">וכך
נהגו במרכזים הרוחניים בבבל; לעומתם, היו מקומות מעטים בהם נהגו לומר רחמין
מתחילת חודש אלול.</span> <span dir="rtl">מנהג הגאונים היה לומר רחמין גם
בימי [ראש
השנה](https://he.wikipedia.org/wiki/%D7%A8%D7%90%D7%A9_%D7%94%D7%A9%D7%A0%D7%94)</span> <span dir="rtl">וב[שבת
שובה](https://he.wikipedia.org/wiki/%D7%A9%D7%91%D7%AA_%D7%A9%D7%95%D7%91%D7%94).</span>

<span dir="rtl">ב[תקופת
הראשונים](https://he.wikipedia.org/wiki/%D7%AA%D7%A7%D7%95%D7%A4%D7%AA_%D7%94%D7%A8%D7%90%D7%A9%D7%95%D7%A0%D7%99%D7%9D)</span> <span dir="rtl">היו
מנהגים שונים: חלק התחילו לומר מראש חודש אלול, חלק מיום [ט"ו
באלול](https://he.wikipedia.org/wiki/%D7%98%22%D7%95_%D7%91%D7%90%D7%9C%D7%95%D7%9C)</span>, <span dir="rtl">שהוא
מחציתו של החודש, או מ[כ"ה
באלול](https://he.wikipedia.org/wiki/%D7%9B%22%D7%94_%D7%91%D7%90%D7%9C%D7%95%D7%9C)</span> <span dir="rtl">יום
שבו על פי המסורת נברא העולם.</span>

<span dir="rtl">בסוף תקופת
ה[ראשונים](https://he.wikipedia.org/wiki/%D7%A8%D7%90%D7%A9%D7%95%D7%A0%D7%99%D7%9D)
\[בערך 1500\]</span> <span dir="rtl">נתקבל המנהג בקהילות הספרדים
וב[יהדות
תימן](https://he.wikipedia.org/wiki/%D7%99%D7%94%D7%93%D7%95%D7%AA_%D7%AA%D7%99%D7%9E%D7%9F)</span> <span dir="rtl">לומר
סליחות מתחילת חודש אלול וכן בעשרת ימי תשובה</span>.
<span dir="rtl"></span>

<span dir="rtl">בקבלה רואים הזדמנות אחרונה לחזור בתשובה ולהינצל מגזר
הדין, עד הושענא רבה (היום השביעי של סוכות) וכך מרחיבים את ימי התשובה ל
51 ימים.</span>

 "<span dir="rtl">ביומא שביעאה דחג, הוא סיומא דדינא דעלמא, ופתקין נפקין
מבי מלכא" (ספר הזוהר, חלק ג, דף לא/ב)</span>.  
<span dir="rtl">ובתרגום לעברית: " ביום השביעי של החג, הוא יום סיום הדין
של העולם ופתקים \[עם גזר הדין כתוב וחתום\] יוצאים מבית המלך</span>.

<span dir="rtl">כלומר, אחרי גזר הדין, ניתנים הפתקים למבצעים (למשל, מלאך
המוות), וניתן עוד, עד אז, לחזור בתשובה...</span>

<span dir="rtl">התהליך בגלות הוא, החלשת יסוד החטא הלאומי, והגדלת יסוד
החטא הפרטי, ולכן מתיחת החזרה בתשובה מיום אחד לכמעט חמישים יום,
למחמירים.</span>

<span dir="rtl">אין ספק שכולנו חוטאים, מי בחטא חמור, ומי בחטא קל, אבל
אין חטא גדול יותר מהכפירה.</span>

<span dir="rtl">כל הדתות, במידה זו או אחרת, ובתקופות כאלה ואחרות, רודפות
את הכופרים, האתיאיסטים, או את המיעוטים הדתיים האחרים (שהם כופרים בדת
"שלנו"). ולא רק הדתות אלא גם האידאולוגיות הקיצוניות (הקומוניזם
למשל).</span>

<span dir="rtl">כך גם היהדות, לפחות בתקופות הקצרות שיכולה הייתה לרדוף,
אם בכלל היו תקופות כאלה.</span>

<u><span dir="rtl">ספר דברים פרק יג</span></u>

<span dir="rtl">כִּי יָקוּם בְּקִרְבְּךָ נָבִיא אוֹ חֹלֵם חֲלוֹם וְנָתַן אֵלֶיךָ אוֹת אוֹ
מוֹפֵת</span>:

<span dir="rtl">(ג) וּבָא הָאוֹת וְהַמּוֹפֵת אֲשֶׁר דִּבֶּר אֵלֶיךָ לֵאמֹר נֵלְכָה אַחֲרֵי אֱלֹהִים
אֲחֵרִים אֲשֶׁר לֹא יְדַעְתָּם וְנָעָבְדֵם</span>:

<span dir="rtl">(ד) לֹא תִשְׁמַע אֶל דִּבְרֵי הַנָּבִיא הַהוּא אוֹ אֶל חוֹלֵם הַחֲלוֹם הַהוּא כִּי
מְנַסֶּה יְהֹוָה אֱלֹהֵיכֶם אֶתְכֶם לָדַעַת הֲיִשְׁכֶם אֹהֲבִים אֶת יְהֹוָה אֱלֹהֵיכֶם בְּכָל לְבַבְכֶם וּבְכָל
נַפְשְׁכֶם</span>:

<span dir="rtl">(ה) אַחֲרֵי יְהֹוָה אֱלֹהֵיכֶם תֵּלֵכוּ וְאֹתוֹ תִירָאוּ וְאֶת מִצְוֹתָיו תִּשְׁמֹרוּ
וּבְקֹלוֹ תִשְׁמָעוּ וְאֹתוֹ תַעֲבֹדוּ וּבוֹ תִדְבָּקוּן</span>:

<span dir="rtl">(ו) וְהַנָּבִיא הַהוּא אוֹ חֹלֵם הַחֲלוֹם הַהוּא יוּמָת כִּי דִבֶּר סָרָה עַל
יְהֹוָה אֱלֹהֵיכֶם הַמּוֹצִיא אֶתְכֶם מֵאֶרֶץ מִצְרַיִם וְהַפֹּדְךָ מִבֵּית עֲבָדִים לְהַדִּיחֲךָ מִן הַדֶּרֶךְ אֲשֶׁר
צִוְּךָ יְהֹוָה אֱלֹהֶיךָ לָלֶכֶת בָּהּ וּבִעַרְתָּ הָרָע מִקִּרְבֶּךָ</span>:

<span dir="rtl">(ז) כִּי יְסִיתְךָ אָחִיךָ בֶן אִמֶּךָ אוֹ בִנְךָ אוֹ בִתְּךָ אוֹ אֵשֶׁת חֵיקֶךָ אוֹ
רֵעֲךָ אֲשֶׁר כְּנַפְשְׁךָ בַּסֵּתֶר לֵאמֹר נֵלְכָה וְנַעַבְדָה אֱלֹהִים אֲחֵרִים אֲשֶׁר לֹא יָדַעְתָּ אַתָּה
וַאֲבֹתֶיךָ</span>:

<span dir="rtl">(ח) מֵאֱלֹהֵי הָעַמִּים אֲשֶׁר סְבִיבֹתֵיכֶם הַקְּרֹבִים אֵלֶיךָ אוֹ הָרְחֹקִים מִמֶּךָּ
מִקְצֵה הָאָרֶץ וְעַד קְצֵה הָאָרֶץ</span>:

<span dir="rtl">(ט) לֹא תֹאבֶה לוֹ וְלֹא תִשְׁמַע אֵלָיו וְלֹא תָחוֹס עֵינְךָ עָלָיו וְלֹא תַחְמֹל
וְלֹא תְכַסֶּה עָלָיו</span>:

<span dir="rtl">(י) כִּי הָרֹג תַּהַרְגֶנּוּ יָדְךָ תִּהְיֶה בּוֹ בָרִאשׁוֹנָה לַהֲמִיתוֹ וְיַד כָּל הָעָם
בָּאַחֲרֹנָה:</span>

<span dir="rtl">(יא) וּסְקַלְתּוֹ בָאֲבָנִים וָמֵת כִּי בִקֵּשׁ לְהַדִּיחֲךָ מֵעַל יְהֹוָה אֱלֹהֶיךָ
הַמּוֹצִיאֲךָ מֵאֶרֶץ מִצְרַיִם מִבֵּית עֲבָדִים</span>:

<span dir="rtl">(יב) וְכָל יִשְׂרָאֵל יִשְׁמְעוּ וְיִרָאוּן וְלֹא יוֹסִפוּ לַעֲשׂוֹת כַּדָּבָר הָרָע הַזֶּה
בְּקִרְבֶּךָ</span>:

<span dir="rtl">(יג) כִּי תִשְׁמַע בְּאַחַת עָרֶיךָ אֲשֶׁר יְהֹוָה אֱלֹהֶיךָ נֹתֵן לְךָ לָשֶׁבֶת שָׁם
לֵאמֹר</span>:

<span dir="rtl">(יד) יָצְאוּ אֲנָשִׁים בְּנֵי בְלִיַּעַל מִקִּרְבֶּךָ וַיַּדִּיחוּ אֶת ישְׁבֵי עִירָם לֵאמֹר
נֵלְכָה וְנַעַבְדָה אֱלֹהִים אֲחֵרִים אֲשֶׁר לֹא יְדַעְתֶּם</span>:

<span dir="rtl">(טו) וְדָרַשְׁתָּ וְחָקַרְתָּ וְשָׁאַלְתָּ הֵיטֵב וְהִנֵּה אֱמֶת נָכוֹן הַדָּבָר נֶעֶשְׂתָה
הַתּוֹעֵבָה הַזֹּאת בְּקִרְבֶּךָ</span>:

<span dir="rtl">(טז) הַכֵּה תַכֶּה אֶת ישְׁבֵי הָעִיר הַהִוא לְפִי חָרֶב הַחֲרֵם אֹתָהּ וְאֶת כָּל
אֲשֶׁר בָּהּ וְאֶת בְּהֶמְתָּהּ לְפִי חָרֶב</span>:

<span dir="rtl">(יז) וְאֶת כָּל שְׁלָלָהּ תִּקְבֹּץ אֶל תּוֹךְ רְחֹבָהּ וְשָׂרַפְתָּ בָאֵשׁ אֶת הָעִיר וְאֶת
כָּל שְׁלָלָהּ כָּלִיל לַיהֹוָה אֱלֹהֶיךָ וְהָיְתָה תֵּל עוֹלָם לֹא תִבָּנֶה עוֹד:</span>

<span dir="rtl">ונשאלת השאלה, למה? מה אכפת למאמינים אם אדם, או עיר,
חוטאים ופושעים כנגד האל ומצוותיו? ובעיקר, מדוע האחריות להעניש על חטא נגד
אלוהים, היא על בני האדם?</span>

<span dir="rtl">וכאן, למרות שהחטאים הם אישיים, יש להם קשר חזק לנרטיב
הלאומי.</span>

<span dir="rtl">ליהדות, שבפועל, "לא הצליחה" לקיים ממש את חוקי הכפייה
האלה כמעט אף פעם (אולי משהו בימי יאשיהו, נחמיה, החשמונאים), ובעזרת עונש
"החרם", חלקית, גם בקהילות שונות, יש ביסוס תיאורטי, המתאים לימי הגלות
ואפילו לימינו אלה:</span>

<span dir="rtl">הנרטיב העתיק של הגאולה. **"כל ישראל ערבים זה לזה".
**</span>

<span dir="rtl">העובדה שאתה אינך שומר שבת גורמת לנו, שלומי אמוני ישראל,
לסבול, מפני שהגאולה מתאחרת. לכן נעניש אותך על כך.</span>

<span dir="rtl">זה תירוץ טוב, אבל לא כל כך משכנע (מדוע אלוהים לא יגאל את
מאמיניו בלבד?), אך גם בדתות אחרות שהרגו אלפים רבים של כופרים ומינים,
ניסו להשתמש לפעמים בתירוצים דומים. (אם בכלל יש צורך לחזק בתירוץ).</span>

<span dir="rtl">האימפריה הרומית רדפה את הנוצרים הראשונים.</span>

<span dir="rtl">הנצרות הקתולית נלחמה בעזרת האינקויזציה בכופרים למיניהם,
וכמובן, בכיתות אחרות בנצרות.</span>

<span dir="rtl">האסלם איסלם בחרב בצורה מפורשת, רדף כופרים, וגם כיתות
באסלאם זו את זו.</span>

<span dir="rtl">ואצלנו, אי אפשר לרדוף עד מוות, אבל הרפורמים מוקצים
ושנואים על ידי האורתודוקסים (הרבה יותר מהחילוניים).</span>

<span dir="rtl">הנרטיב של כל הדתות, דומה, לנרטיב של שירת "האזינו" החוזר
בתנ"ך.</span>

<span dir="rtl">החוטאים שנואים על האל, ומונעים בצורה זו או אחרת את שפע
טובו בהווה ו/או בעתיד. על המימסד הדתי (או המדיני) לנקות את העולם (לפחות
את המדינה) מהם.</span>

<span dir="rtl">ובמקום הנרטיב של "האזינו", אז, פשוט, השמדת הכופרים היא
מצוות האל והוכחת נאמנותנו אליו.</span>

<span dir="rtl">אבל הנימוקים הם לא הסיבה. הסיבה היא שונה – הצורך בנרטיב
מאחד חברה.</span>

<span dir="rtl">הסוציולוגים יגידו, שהשלטון צריך אחידות מינימלית בציבור,
כדי למנוע זעזועים ולהבטיח יציבות. בכל הדורות, **הבּוּרוּת לא היוותה איום,
אלא הכפירה** (בביטוי יפה יותר – הביקורת). לכן קל לנו להבין את החרדים
שלנו.</span>

<span dir="rtl">אפילו אם הבורות מסוכנת לחברה טכנולוגית, מוטב צרות אופקים
"מקצועית", מרוחב אופקים ("חמש יחידות מתמטיקה" זה אידאל, תנ"ך, עם מורה
חילוני, המשתמש בביקורת המקרא, לא כדאי להזכיר, ולעלות על מוקשים).</span>

<span dir="rtl">כאשר הדת ממלאת תפקיד בנרטיב של הלאום או של המדינה,
הכפירה היא פצע בזהות האחידה של הציבור.</span>

<span dir="rtl">בעולם המודרני, חלק גדול מהמדינות איבדו את הנרטיב הדתי
המשותף, אך מבססות נרטיב לאומי שמבוסס על תרבות (היסטוריה, גיבורי מלחמה,
גיבורי תרבות ומוסר, שפה, ערכים, וכמובן, חגים ומנהגים).</span>

<span dir="rtl">בניגוד לדת, שהשינויים בה איטיים, נרטיב לא דתי הוא פחות
יציב, והוא גם עלול לגרום מתחים בין חלקים באוכלוסיה שאינם יכולים לקבלו.
כך גם הנרטיב של מדינת ישראל.</span>

<span dir="rtl">מהו הנרטיב של מדינת ישראל? זה סיפור ארוך, אך כדי לגעת בו
בקצה המזלג,</span>

<span dir="rtl"><u>נשווה בין מגילת העצמאות וחוק הלאום.</u></span>

<span dir="rtl">מגילת העצמאות מייצרת נרטיב לאומי חילוני.</span>

<span dir="rtl">בארץ ישראל קם העם היהודי, יצר תרבות, וכן הלאה (לא קם
במצרים, לא אלוהים בחר בו).</span>

<span dir="rtl">הוא גורש מארצו בכוח הזרוע (לא בגלל חטאיו, אך לא עזב
מרצונו).</span>

<span dir="rtl">הוא שמר על קשר עם מולדתו תמיד (לא מדברים על
התבוללות...)</span>

<span dir="rtl">החלוצים באו ביוזמתם, הפריחו שממות, החיו שפה, בנו את
הארץ.</span>

<span dir="rtl">נוצרה הכרה בינלאומית...</span>

<span dir="rtl">השואה הנוראה הוכיחה את ההכרח בפתרון המדיני...</span>

**<span dir="rtl">לפיכך... תקום מדינה יהודית בארץ ישראל, פתוחה לעליה
יהודית, אך עם שויון זכויות חברתי ומדיני גמור לכל אזרחיה.</span>**

<span dir="rtl">אנחנו קוראים לערבים תושבי המדינה ליטול חלק בבניינה על
יסוד אזרחות מלאה, שוויון, נציגות במוסדות וכו...</span>

<span dir="rtl"><u>אחרי שבעים שנה חוקק חוק הלאום, היוצר נרטיב לאומי
חילוני חדש.</u></span>

<span dir="rtl">מדוע נוצר צורך בנרטיב חדש? הניתוח שלי כאן הוא שטחי למדי,
במגבלות המקום והזמן.</span>

<span dir="rtl">לדעתי משתי סיבות:</span>

- <span dir="rtl">גבר הקושי להגדיר מיהו יהודי.</span>

- <span dir="rtl">הקרעים העדתיים גדולים בהרבה מאשר ב 1948.</span>

<span dir="rtl">בשנת 1948, היה ברור לכל, מיהו יהודי. יהודים נרצחו,
יהודים הסתתרו, יהודים נמלטו מארץ לארץ, יהודים ניסו לעזור ליהודים בדרכים
שונות. זכאי חוק השבות הוא לא יהודי על פי ההלכה, אלא יהודי על פי ההגדרה
הנאצית.</span>

<span dir="rtl">בשנת 2018 אין דרך אובייקטיבית להגדיר "יהודי".  
ההגדרה הדתית של יהודי (מי שנולד לאם יהודיה או גויר כהלכה), לא רצינית.
לכן היא הגדרה "מימסדית", כלומר, למעשה, דורשת להגדיר מוסד של ממונים,
שיקבעו את זהותם של אחרים. (ואם זו הרבנות הראשית, אז אדם יכול להיות יהודי
בארה"ב וגוי בארץ).</span>

<span dir="rtl">למעשה, אפשר להגדיר לאום בהגדרות של תרבות לאומית, אך אין
כל אפשרות להגדיר שייכות לאומית של יחיד, וההגדרה היא סובייקטיבית (אדם
יודע את זהותו).</span>

<span dir="rtl">הקרע העדתי גדל, מפני שבני העליות שאחרי קום המדינה נקלטו,
השתתפו בעשייה הבטחונית, הכלכלית, החברתית והתרבותית, וניתן לומר "תבעו את
חלקם בנרטיב".  
אותו חלק של מגילת העצמאות, המדבר על העשייה החלוצית שאיפשרה את הקמת
המדינה, מדיר את העליות שאחרי הקמתה, ובשנת 2018 "חייב להימחק".</span>

<span dir="rtl">ואמנם "חוק הלאום" מנסה לענות על שתי בעיות אלה.</span>

<span dir="rtl">מכיוון שאין לו אפשרות להגדיר את "הלאום היהודי" הוא
משתשמש בהגדרה שלילית במרומז: היהודים אינם ערבים. וזה מפני שדווקא הלאום
הערבי הפלשתינאי מוגדר היטב בארץ – כל מי ששפת אימו ערבית, למשל.</span>

<span dir="rtl">ולכן "עברית היא שפת המדינה", "התיישבות יהודית", וכמובן,
כל הסמלים, שממילא קיימים אבל מודגשים (דגל, המנון, סמל).</span>

<span dir="rtl">הזכרת יום הזכרון לחללי מערכות ישראל (שנלחמו בערבים,
כמובן), ויום הזיכרון לשואה ולגבורה (שאינו כולל ערבים), וכן "חגי ישראל"
שהם חגי עם ישראל.</span>

<span dir="rtl">שני דברים מצערים בחוק זה, לדעתי:</span>

<span dir="rtl">האחד, שהוא מודה, למעשה, שאין זהות של הלאום יהודי בארץ,
אבל לא מתמודד עם שאלה זו.</span>

<span dir="rtl">השני, שהוא נמנע מלייצר נרטיב למדינת ישראל שיכלול את כל
אזרחיה, אלא להיפך.</span>

<span dir="rtl">**דווקא מגילת העצמאות, הצהירה על מדינת ישראל כמדינת כל
אזרחיה, חוץ מאשר חוק השבות, ולכן צופה אל עתיד אופטימי.** (לפחות כאידיאל,
בלי קשר להתנהגותה המעשית אחר כך, בשנים הראשונות להקמתה של
המדינה).</span>

<span dir="rtl">חוק הלאום מנסה להנציח את מדינת ישראל כמדינה בעלת רוב
מטושטש שהוא בעל הבית, ומיעוט מנוכר ומושפל (אבל מוגדר היטב...).</span>
