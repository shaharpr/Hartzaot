<span dir="rtl"><u>פרשת "וישב" – בעל החלומות</u></span>

<u><span dir="rtl">ספר בראשית פרק לז</span></u>

<span dir="rtl">(ה) וַיַּחֲלֹם יוֹסֵף חֲלוֹם וַיַּגֵּד לְאֶחָיו וַיּוֹסִפוּ עוֹד שְׂנֹא
אֹתוֹ</span>:

<span dir="rtl">(ו) וַיֹּאמֶר אֲלֵיהֶם שִׁמְעוּ נָא הַחֲלוֹם הַזֶּה אֲשֶׁר חָלָמְתִּי</span>:

<span dir="rtl">(ז) וְהִנֵּה אֲנַחְנוּ מְאַלְּמִים אֲלֻמִּים בְּתוֹךְ הַשָּׂדֶה וְהִנֵּה קָמָה אֲלֻמָּתִי וְגַם
נִצָּבָה וְהִנֵּה תְסֻבֶּינָה אֲלֻמֹּתֵיכֶם וַתִּשְׁתַּחֲוֶיןָ לַאֲלֻמָּתִי</span>:

<span dir="rtl">(ח) וַיֹּאמְרוּ לוֹ אֶחָיו הֲמָלֹךְ תִּמְלֹךְ עָלֵינוּ אִם מָשׁוֹל תִּמְשֹׁל בָּנוּ
וַיּוֹסִפוּ עוֹד שְׂנֹא אֹתוֹ עַל חֲלֹמֹתָיו וְעַל דְּבָרָיו</span>:

<span dir="rtl">(ט) וַיַּחֲלֹם עוֹד חֲלוֹם אַחֵר וַיְסַפֵּר אֹתוֹ לְאֶחָיו וַיֹּאמֶר הִנֵּה חָלַמְתִּי
חֲלוֹם עוֹד וְהִנֵּה הַשֶּׁמֶשׁ וְהַיָּרֵחַ וְאַחַד עָשָׂר כּוֹכָבִים מִשְׁתַּחֲוִים לִי</span>:

<span dir="rtl">(י) וַיְסַפֵּר אֶל אָבִיו וְאֶל אֶחָיו וַיִּגְעַר בּוֹ אָבִיו וַיֹּאמֶר לוֹ מָה
הַחֲלוֹם הַזֶּה אֲשֶׁר חָלָמְתָּ הֲבוֹא נָבוֹא אֲנִי וְאִמְּךָ וְאַחֶיךָ לְהִשְׁתַּחֲוֹת לְךָ אָרְצָה</span>:

<span dir="rtl">(יא) וַיְקַנְאוּ בוֹ אֶחָיו וְאָבִיו שָׁמַר אֶת הַדָּבָר:</span>

<span dir="rtl">יוסף מכונה "בעל החלומות" על ידי אחיו.</span>

<u><span dir="rtl">ספר בראשית פרק לז</span></u>

<span dir="rtl">(יט) וַיֹּאמְרוּ אִישׁ אֶל אָחִיו הִנֵּה בַּעַל הַחֲלֹמוֹת הַלָּזֶה בָּא:</span>

<span dir="rtl">אך המומחיות שלו היא לא רק בכך שהוא חולם חלומות מבשרי
עתיד, אלא בעיקר בפתרון חלומות של אחרים... בהמשך הפרשה שלנו, יוסף מבלה
בבית האסורים ופותר חלומות:</span>

<u><span dir="rtl">ספר בראשית פרק מ</span></u>

<span dir="rtl">(ה) וַיַּחַלְמוּ חֲלוֹם שְׁנֵיהֶם אִישׁ חֲלֹמוֹ בְּלַיְלָה אֶחָד אִישׁ כְּפִתְרוֹן חֲלֹמוֹ
הַמַּשְׁקֶה וְהָאֹפֶה אֲשֶׁר לְמֶלֶךְ מִצְרַיִם אֲשֶׁר אֲסוּרִים בְּבֵית הַסֹּהַר</span>:

<span dir="rtl">(ו) וַיָּבֹא אֲלֵיהֶם יוֹסֵף בַּבֹּקֶר וַיַּרְא אֹתָם וְהִנָּם זֹעֲפִים</span>:

<span dir="rtl">(ז) וַיִּשְׁאַל אֶת סְרִיסֵי פַרְעֹה אֲשֶׁר אִתּוֹ בְמִשְׁמַר בֵּית אֲדֹנָיו לֵאמֹר
מַדּוּעַ פְּנֵיכֶם רָעִים הַיּוֹם</span>:

<span dir="rtl">(ח) וַיֹּאמְרוּ אֵלָיו חֲלוֹם חָלַמְנוּ וּפֹתֵר אֵין אֹתוֹ וַיֹּאמֶר אֲלֵהֶם יוֹסֵף
הֲלוֹא לֵאלֹהִים פִּתְרֹנִים סַפְּרוּ נָא לִי</span>:

<span dir="rtl">(ט) וַיְסַפֵּר שַׂר הַמַּשְׁקִים אֶת חֲלֹמוֹ לְיוֹסֵף וַיֹּאמֶר לוֹ בַּחֲלוֹמִי וְהִנֵּה
גֶפֶן לְפָנָי</span>:

<span dir="rtl">(י) וּבַגֶּפֶן שְׁלשָׁה שָׂרִיגִם וְהִוא כְפֹרַחַת עָלְתָה נִצָּהּ הִבְשִׁילוּ אַשְׁכְּלֹתֶיהָ
עֲנָבִים</span>:

<span dir="rtl">(יא) וְכוֹס פַּרְעֹה בְּיָדִי וָאֶקַּח אֶת הָעֲנָבִים וָאֶשְׂחַט אֹתָם אֶל כּוֹס פַּרְעֹה
וָאֶתֵּן אֶת הַכּוֹס עַל כַּף פַּרְעֹה</span>:

<span dir="rtl">(יב) וַיֹּאמֶר לוֹ יוֹסֵף זֶה פִּתְרֹנוֹ שְׁלשֶׁת הַשָּׂרִגִים שְׁלשֶׁת יָמִים
הֵם</span>:

<span dir="rtl">(יג) בְּעוֹד שְׁלשֶׁת יָמִים יִשָּׂא פַרְעֹה אֶת רֹאשֶׁךָ וַהֲשִׁיבְךָ עַל כַּנֶּךָ וְנָתַתָּ
כוֹס פַּרְעֹה בְּיָדוֹ כַּמִּשְׁפָּט הָרִאשׁוֹן אֲשֶׁר הָיִיתָ מַשְׁקֵהוּ</span>:

<span dir="rtl">(יד) כִּי אִם זְכַרְתַּנִי אִתְּךָ כַּאֲשֶׁר יִיטַב לָךְ וְעָשִׂיתָ נָּא עִמָּדִי חָסֶד
וְהִזְכַּרְתַּנִי אֶל פַּרְעֹה וְהוֹצֵאתַנִי מִן הַבַּיִת הַזֶּה</span>:

<span dir="rtl">(טו) כִּי גֻנֹּב גֻּנַּבְתִּי מֵאֶרֶץ הָעִבְרִים וְגַם פֹּה לֹא עָשִׂיתִי מְאוּמָה כִּי
שָׂמוּ אֹתִי בַּבּוֹר:</span>

<span dir="rtl">(טז) וַיַּרְא שַׂר הָאֹפִים כִּי טוֹב פָּתָר וַיֹּאמֶר אֶל יוֹסֵף אַף אֲנִי
בַּחֲלוֹמִי וְהִנֵּה שְׁלשָׁה סַלֵּי חֹרִי עַל רֹאשִׁי</span>:

<span dir="rtl">(יז) וּבַסַּל הָעֶלְיוֹן מִכֹּל מַאֲכַל פַּרְעֹה מַעֲשֵׂה אֹפֶה וְהָעוֹף אֹכֵל אֹתָם מִן
הַסַּל מֵעַל רֹאשִׁי</span>:

<span dir="rtl">(יח) וַיַּעַן יוֹסֵף וַיֹּאמֶר זֶה פִּתְרֹנוֹ שְׁלשֶׁת הַסַּלִּים שְׁלשֶׁת יָמִים
הֵם</span>:

<span dir="rtl">(יט) בְּעוֹד שְׁלשֶׁת יָמִים יִשָּׂא פַרְעֹה אֶת רֹאשְׁךָ מֵעָלֶיךָ וְתָלָה אוֹתְךָ עַל
עֵץ וְאָכַל הָעוֹף אֶת בְּשָׂרְךָ מֵעָלֶיךָ</span>:

<span dir="rtl">(כ) וַיְהִי בַּיּוֹם הַשְּׁלִישִׁי יוֹם הֻלֶּדֶת אֶת פַּרְעֹה וַיַּעַשׂ מִשְׁתֶּה לְכָל
עֲבָדָיו וַיִּשָּׂא אֶת רֹאשׁ שַׂר הַמַּשְׁקִים וְאֶת רֹאשׁ שַׂר הָאֹפִים בְּתוֹךְ עֲבָדָיו</span>:

<span dir="rtl">(כא) וַיָּשֶׁב אֶת שַׂר הַמַּשְׁקִים עַל מַשְׁקֵהוּ וַיִּתֵּן הַכּוֹס עַל כַּף
פַּרְעֹה</span>:

<span dir="rtl">(כב) וְאֵת שַׂר הָאֹפִים תָּלָה כַּאֲשֶׁר פָּתַר לָהֶם יוֹסֵף:</span>

<span dir="rtl">פתרון החלומות של יוסף הוא פשוט יחסית, על ידי אנלוגיה,
ועל ידי תמונה:</span>

<span dir="rtl">שלושת השריגים, או שלושת הסלים הם שלושה ימים. הכוס היא
כוס, ועוף השמים הוא עוף השמים (שבתנ"ך, לא פעם הוא איום על החיים).</span>

<span dir="rtl">גם חלומותיו שלו אינם מסובכים, ואין צורך לפתור אותם...
הוא יוסף עומד בראש אחיו...</span>

<span dir="rtl">אבל באמת חלומות הם עניין סבוך ביותר.</span>

<span dir="rtl">בתנ"ך מופיע החלום פעמים רבות כמסר אלוהי:</span>

<u><span dir="rtl">ספר בראשית פרק כ</span></u>

<span dir="rtl">(ג) וַיָּבֹא אֱלֹהִים אֶל אֲבִימֶלֶךְ **בַּחֲלוֹם הַלָּיְלָה** וַיֹּאמֶר לוֹ הִנְּךָ מֵת
עַל הָאִשָּׁה אֲשֶׁר לָקַחְתָּ וְהִוא בְּעֻלַת בָּעַל.</span>

<u><span dir="rtl">ספר דברים פרק יג</span></u>

<span dir="rtl">(ב) כִּי יָקוּם בְּקִרְבְּךָ נָבִיא **אוֹ חֹלֵם חֲלוֹם** וְנָתַן אֵלֶיךָ אוֹת אוֹ
מוֹפֵת:</span>

<u><span dir="rtl">ספר איוב פרק לג</span></u>

<span dir="rtl">(יד) כִּי בְאַחַת יְדַבֶּר אֵל וּבְשְׁתַּיִם לֹא יְשׁוּרֶנָּה</span>:

<span dir="rtl">(טו) **בַּחֲלוֹם חֶזְיוֹן לַיְלָה** בִּנְפֹל תַּרְדֵּמָה עַל אֲנָשִׁים בִּתְנוּמוֹת
עֲלֵי מִשְׁכָּב</span>:

<span dir="rtl">(טז) **אָז יִגְלֶה אֹזֶן אֲנָשִׁים וּבְמֹסָרָם יַחְתֹּם**:</span>

<u><span dir="rtl">ספר דניאל פרק ב</span></u>

<span dir="rtl">(א) וּבִשְׁנַת שְׁתַּיִם לְמַלְכוּת נְבֻכַדְנֶצַּר **חָלַם נְבֻכַדְנֶצַּר חֲלֹמוֹת**
וַתִּתְפָּעֶם רוּחוֹ וּשְׁנָתוֹ נִהְיְתָה עָלָיו</span>:

<span dir="rtl">(ב) וַיֹּאמֶר הַמֶּלֶךְ לִקְרֹא לַחַרְטֻמִּים וְלָאַשָּׁפִים וְלַמְכַשְּׁפִים וְלַכַּשְׂדִּים
**לְהַגִּיד לַמֶּלֶךְ חֲלֹמֹתָיו** וַיָּבֹאוּ וַיַּעַמְדוּ לִפְנֵי הַמֶּלֶךְ</span>:

<span dir="rtl">(ג) וַיֹּאמֶר לָהֶם הַמֶּלֶךְ חֲלוֹם חָלָמְתִּי וַתִּפָּעֶם רוּחִי לָדַעַת אֶת
הַחֲלוֹם:</span>

<span dir="rtl">ברור שהסופר מחקה את סיפור יוסף.</span>

<span dir="rtl">ובכלל התייחסות המקרא לחלומות היא מאוד נאיבית.</span>

<span dir="rtl">כאשר אנחנו מתקדמים לתקופת חז"ל, אנחנו רואים התייחסויות
אחרות, ומגוונות לנושא החלומות. נושא החלומות הוא אחד הנושאים הבולטים
המבחינים בין אגדות המקרא לדיונים הנוגעים במציאות של חלק מספרות
חז"ל.</span>

<u><span dir="rtl">תוספתא מסכת מעשר שני פרק ה</span></u>

<span dir="rtl">היכן מעשר שני של אבא? בא בעל חלום אמר לו, כך וכך הן
במקום פלוני, הן זה היה מעשה.  
ומצאו שם מעות, ובאו ושאלו את החכמים, ואמרו הרי אלו חולין, **שדברי חלומות
לא מעלין ולא מורידין:**</span>

<span dir="rtl">להבנת הקטע, צריך לומר, שאדם חייב בתרומות ומעשרות, מניח
את התרומה או המעשר במקום מסוים, ואז הוא קודש, ואסור להשתמש בו לצרכי
חולין. האב נפטר, ומחפשים את מה שהקדיש, וחולם החלום מגלה את המקום. החכמים
אינם רואים בכך הוכחה שהכסף הוקדש למעשר, ומבחינתם, סתם מונח שם
כסף.</span>

<u><span dir="rtl">תוספתא מסכת שבת פרק ז</span></u>

<span dir="rtl">האומר... הפוך את חלוקך, שתהא חולם חלומות טובות, אל תהפוך
את חלוקך כדי שלא תהא חולם חלומות, שב על \[המכביד\] \[מטאטא\] שתהא חולם
חלומות, אל תשב על \[המכביד\] שלא תהא חולם חלומות, ה"ז מדרכי
האמורי:</span>

<span dir="rtl">כלומר, לנסות להשפיע על החלומות זו עבודה זרה. אבל, כמובן,
רואים מכאן שזה העסיק את האנשים, כמובן.</span>

<span dir="rtl">אבל מצד שני, יש דרך להימנע מתוצאות חלומות רעים:</span>

<u><span dir="rtl">ירושלמי סנהדרין פרק י הלכה ב</span></u>

<span dir="rtl">שאמר לי זקיני שאמר לי, אם ראית חלומות קשים או חזיונות
קשים, קפוץ לשלשה דברים ואת ניצול. ואילו הן, לתפלה ולצדקה ולתשובה.</span>

<span dir="rtl">זה תמיד טוב... אך לפעמים צריך מאמץ גדול יותר.</span>

<u><span dir="rtl">ירושלמי ברכות פרק ה הלכה א</span></u>

<span dir="rtl">ר' יונה בשם ר' תנחום בי ר' חייא: זה שהוא רואה חלום קשה
צריך לומר, יהי רצון מלפניך ה' אלהי ואלהי אבותי שיהו כל חלומותי שחלמתי
בין בלילה הזה בין בשאר הלילות בין שחלמתי אני ובין שחלמו לי אחרים, אם
טובים הם יתקיימו עלי לששון ולשמחה לברכה ולחיים, ואם לדבר אחר, כשם שהפכת
את מי המרה למתיקה, ומי יריחו ע"י אלישע למתיקה, ואת קללת בן בעור לברכה,
כן תהפוך את כל חלומות הקשין, ומה שחלמו לי אחרים, לטובה לברכה ולרפואה
ולחיים לשמחה ולששון ולשלום.</span>

<span dir="rtl">ומה ביחס לפתרון חלומות, לנבואה של החלום? על כך יש קטעים
מעניינים.</span>

<span dir="rtl"><u>ילקוט שמעוני תורה פרשת מקץ רמז קמז</u></span>

<span dir="rtl">"ויהי כאשר פתר לנו כן היה" ההיא איתתא אזלת לגבי רבי
אליעזר אמרה ליה חמית בחלמא שריתא דביתא פקעה א"ל ההיא איתתא מעברה וילדה
בן זכר, חזרת וחמת בחלמא זמן תניין אזלת לגביה דרבי אליעזר וכו', חזרת וחמת
זמן תליתאי אתא לגביה ולא אשכחתיה, אמרה לתלמידוי אן הוא רבכון אמרו לה מה
את בעיא מניה, אמרה נימא להון דילמא דאינון חכימין מגו דרבהון חכים, א"ל
חמית בחלמא וכו' אמרו לה ההיא איתתא קברת בעלה אזלת וכן הות לה, כיון דאתא
רבי אליעזר שמע קלה דצווחא אמר להו מהו כדין תנין ליה עובדא אמר להן
איבדתון גברא לא כן כתיב כאשר פתר לנו כן היה ,</span>

<span dir="rtl"><u>תרגום שלי:</u></span>

<span dir="rtl">"ויהי כאשר פתר לנו כן היה" (זה פסוק מספר בראשית</span> –
<span dir="rtl">יוסף). אשה באה לרבי אליעזר. אמרה לו: ראיתי בחלומי שעמוד
הבית נשבר. אמר לה: אותה אישה מתעברת ויולדת בן זכר. חזרה וחלמה ושוב באה
לרבי אליעזר וכו'.</span>

<span dir="rtl">חזרה פעם שלישית, באה אליו ולא מצאה אותו. אמרה לתלמידיו
היכן הוא רבכם? אמרו לה: מה שאלתך ממנו? אמרה \[בליבה\], נאמר להם, שמא הם
חכמים מתוך שרבם חכם. אמרה להם: ראיתי בחלומי וכו'. אמרו לה: אותה אישה
קוברת בעלה. **הלכה וכן היה לה**.</span>

<span dir="rtl">כיון שבא רבי אליעזר, שמע קול צווחה. אמר להם מהו? ספרו לו
המעשה. אמר להם אבדתם איש. לא כן כתוב: **כאשר פתר לנו כן
היה**</span>…<span dir="rtl">..</span>

<span dir="rtl">לא החלום מנבא את העתיד, פרשנותו מנבאת את העתיד, ואפילו
יוצרת אותו!</span>

<u><span dir="rtl">תלמוד בבלי מסכת ברכות דף נה/ב</span></u>

<span dir="rtl">שמואל כי הוה חזי חלמא בישא, אמר וחלמות השוא ידברו. כי
הוה חזי חלמא טבא, אמר וכי החלומות השוא ידברו? והכתיב בחלום אדבר
בו!</span>

<span dir="rtl">רבא רמי (משליך, שואל): כתיב בחלום אדבר בו, וכתיב וחלמות
השוא ידברו.</span>

<span dir="rtl">לא קשיא. כאן על ידי מלאך כאן על ידי שד.</span>

<span dir="rtl">אמר רבי ביזנא בר זבדא, אמר רבי עקיבא, אמר רבי פנדא, אמר
רב נחום, אמר רבי בירים משום זקן אחד, ומנו רבי בנאה:</span>

<span dir="rtl">עשרים וארבעה פותרי חלומות היו בירושלים. פעם אחת חלמתי
חלום והלכתי אצל כולם ומה שפתר לי זה לא פתר לי זה. **וכולם נתקיימו בי**.
לקיים מה שנאמר, **כל החלומות הולכים אחר הפה**. ...</span>

<span dir="rtl">דאמר רבי אלעזר מנין שכל החלומות הולכין אחר הפה? שנאמר
"ויהי כאשר פתר לנו כן היה". ....</span>

<span dir="rtl">ואמר רבי יוחנן שלשה חלומות מתקיימין. חלום של שחרית,
וחלום שחלם לו חבירו, וחלום שנפתר בתוך חלום. ויש אומר אף חלום
שנשנה.</span>

<span dir="rtl">אמר רבי שמואל בר נחמני, אמר רבי יונתן, **אין מראין לו
לאדם אלא מהרהורי לבו**....</span>

<span dir="rtl">בתלמוד בבלי, מסכת ברכות, יש עמודים שלמים העוסקים בפתרון
חלומות שיטתי. אבל, נראה לי, שקל להתרשם, שהמתדיינים אינם מתייחסים ברצינות
לדבריהם שלהם, ומכאן, שאינם מתייחסים ברצינות לחלומות...</span>

<u><span dir="rtl">תלמוד בבלי מסכת ברכות דף נז/א</span></u>

<span dir="rtl">הבא על אמו בחלום יצפה לבינה, שנאמר "כי אם לבינה
תקרא".</span>

<span dir="rtl">הבא על נערה מאורסה יצפה לתורה, שנאמר "תורה צוה לנו משה
מורשה קהלת יעקב". אל תקרי מורשה אלא מאורשה.</span>

<span dir="rtl">הבא על אחותו בחלום יצפה לחכמה. שנאמר "אמור לחכמה אחותי
את".</span>

<span dir="rtl">אמר רבי חייא בר אבא, הרואה חטים בחלום ראה שלום, שנאמר
"השם גבולך שלום חלב חטים ישביעך".</span>

<span dir="rtl">הרואה שעורים בחלום סרו עונותיו, שנאמר "וסר עונך וחטאתך
תכופר". (אולי המילה "סר" דומה במבטאם לשעורה).</span>

<span dir="rtl">אמר רבי זירא, אנא לא סלקי מבבל לארץ ישראל עד דחזאי שערי
בחלמא.</span>

<span dir="rtl">הרואה גפן טעונה בחלום, אין אשתו מפלת נפלים. שנאמר "אשתך
כגפן פוריה".</span>

<span dir="rtl">שורקה – יצפה למשיח שנאמר, "אוסרי לגפן עירה ולשורקה בני
אתונו"</span>

<span dir="rtl"></span>

<span dir="rtl">וכו', וכו' וכו' .... נשים לב שכל "פתרונות" החלומות טובים
ונעימים.</span>

<span dir="rtl">מתוך הערכה לאמוראים, אני מניח שפשוט רצו להרגיע את האנשים
הבאים אליהם מבוהלים, מהחטאים שהם מבצעים בחלומות, או מסתם חלומות.</span>

<span dir="rtl">הרמב"ם מפתח תורת נבואה שלמה, ובתוך כך נזקק לחלום כאמצעי
נבואי, אך הוא מזהיר אותנו שלא נחשוב שהחלום שחלמנו הוא נבואה... אם החלום
שלך נבואה אמיתית, אתה יודע שאלוהים מדבר איתך...</span>

<u><span dir="rtl">ספר מורה נבוכים - חלק ב פרק מה</span></u>

<span dir="rtl">כי אשר יתנבאו 'בחלום' לא יקראוהו 'חלום' בשום פנים, אחר
הגיע הנבואה אליהם 'בחלום', אלא יפסקו לגמרי שהוא נבואה. כמו שאמר יעקב
אבינו, כי כאשר התעורר מ'חלום הנבואה' ההוא לא אמר שזה 'חלום', אבל פסק
ואמר, "אכן יש יי במקום הזה וגו'", ואמר, "אל שדי נראה אלי בלוז בארץ
כנען", ופסק שהוא נבואה.</span>

<span dir="rtl">ומכאן לתקופה המודרנית.</span>

<span dir="rtl">זיגמונד פרויד כותב ב 1899 את ספרו המפורסם "פשר
החלומות".</span>

<span dir="rtl">החלום מהווה אחד מאמצעי הטיפול של הפסיכואנליזה. אך בניגוד
למקובל, פרויד אינו רואה בחלום ביטוי לתת-מודע, אלא עיבוד של תכנים מודעים,
ללא מנגנוני ההגנה שיש לנו בשעה שאנחנו ערים.</span>

<span dir="rtl">לדעתו, החלום הוא הפרעה לשינה הנוצרת בגלל שהנפש לא טיפלה
באופן מלא בגירויים שנוצרו במשך היום, או שמתפרצים בו יצרים חבויים.</span>

<span dir="rtl">למעשה, כולנו מרגישים, שבחלום אנחנו חסרים את חוש הביקורת
הפועל ללא הרף בשעה שאנחנו ערים.</span>

<span dir="rtl">אבל, פרויד כותב על כך ספר שלם, כי הוא מרבה בדוגמאות
טיפוליות. כיצד המטפל יכול להסיק מסקנות מחלומות של המטופל ולעזור
לו.</span>

<span dir="rtl">קרל יונג, מהתלמידים הבולטים של פרויד, מנסה לראות את
החלום כרווי דימויים וסמלים.</span>

<span dir="rtl">אלה נובעים גם מחוויות אישיות של החולם, אך גם מלא-מודע
שמבוסס על התרבות.</span>

<span dir="rtl"><u>בערך "חלום" בויקיפדיה ניתן לראות את רמת המחקר הנוכחי
בנושא חלומות.</u></span>

<span dir="rtl">בזמן החלום מגיעים אותות חשמליים מ[גזע
המוח](https://he.wikipedia.org/wiki/%D7%92%D7%96%D7%A2_%D7%94%D7%9E%D7%95%D7%97)</span> <span dir="rtl">ל[קליפת
המוח](https://he.wikipedia.org/wiki/%D7%A7%D7%9C%D7%99%D7%A4%D7%AA_%D7%94%D7%9E%D7%95%D7%97)</span>,
<span dir="rtl">ובמיוחד לאזור [קליפת המוח
הראייתית](https://he.wikipedia.org/wiki/%D7%A7%D7%9C%D7%99%D7%A4%D7%AA_%D7%94%D7%9E%D7%95%D7%97_%D7%94%D7%A8%D7%90%D7%99%D7%99%D7%AA%D7%99%D7%AA)</span>,
<span dir="rtl">ופעילים אזורי מאגר זיכרונות,
ה[אמיגדלה](https://he.wikipedia.org/wiki/%D7%90%D7%9E%D7%99%D7%92%D7%93%D7%9C%D7%94)</span> <span dir="rtl">(רגשות),
ו[פיתול החגורה
הקדמי](https://he.wikipedia.org/wiki/%D7%A4%D7%99%D7%AA%D7%95%D7%9C_%D7%94%D7%97%D7%92%D7%95%D7%A8%D7%94_%D7%94%D7%A7%D7%93%D7%9E%D7%99)</span>.
<span dir="rtl">במרכזים החושיים והמוטוריים מתבצע עיבוד דומה לזה שמתרחש
בזמן ערות, וגלי המוח המוקלטים בחלימה על
ידי </span>[EEG](https://he.wikipedia.org/wiki/%D7%90%D7%9C%D7%A7%D7%98%D7%A8%D7%95%D7%90%D7%A0%D7%A6%D7%A4%D7%9C%D7%95%D7%92%D7%A8%D7%9D) 
<span dir="rtl">דומים לאלה המוקלטים בערות.</span>

<span dir="rtl">לעומת זאת, כבויים אזורי קליפת המוח הקדם-מצחית הגבית-צדית
(שאחראית על ניהול אסטרטגי), קליפת המוח האחראית על [בדיקת
עובדות](https://he.wikipedia.org/wiki/%D7%91%D7%93%D7%99%D7%A7%D7%AA_%D7%A2%D7%95%D7%91%D7%93%D7%95%D7%AA),</span>
<span dir="rtl">וקליפת המוח הרקתית-קודקודית האחראית על עיבוד מודעות
מרחבית.</span>

<span dir="rtl"><u>מתוך אתר "בטיפולנט" , פורטל לשירותים פסיכולוגיים
בישראל.</u></span>

<span dir="rtl">בעשורים האחרונים עמדה החלימה במוקד מחקרם של תיאורטיקנים
וחוקרים שונים מתחומי פסיכולוגיה, הביולוגיה והנוירולוגיה. הידע הקיים כיום
מצביע הן על ערכם הרגשי, הקוגניטיבי והביולוגי של חלומות, וכיום ידוע כי
לחלום תפקידים רבים מלבד ביטוי תכנים לא מודעים, כפי שהציע פרויד.</span>

<span dir="rtl">הגישה המודרנית לחקר החלומות מדגישה את תהליך פירוש החלום
ואת תפקידו הספציפי בחייו של חולם מסוים, ופחות את משמעותם הכוללת של
הסמלים בחלום. הדרך למציאת פירוש חלומות על פי גישה זו היא התבוננות גם
בסמלים המופיעים בחלום אך גם במשמעותם האישית. כלומר, גם אם אצל אנשים רבים
חלום על גדי מסמל תמימות ופגיעות, חשוב להתבונן באסוציאציות האישיות העולות
בחולם בתגובה להופעת הגדי בחלום.</span>

<span dir="rtl">פירוש חלומות בגישה המודרנית כוללת גם התבוננות בעיתוי
החלום: מדוע אני חולם כך דווקא יום לפני החתונה? מהי המשמעות של העלאת חלום
מסוים במהלך טיפול פסיכולוגי?</span>

<span dir="rtl">חלומות הם חלק בתודעתנו אשר נמצא מחוץ לשליטתנו, ומבטא
חלקים בלתי מודעים של הנפש. במובן זה, לא ניתן וגם לא כדאי לפתור חלום
ולמנוע את הופעתו. יחד עם זאת, ההתבוננות בחלום ובתחושות והמחשבות שעלו
סביבו מביאים לעיתים להפסקת הופעתו של החלום או לשינוי בתכניו, באופן שמשקף
את המעבר לעיסוק בתכנים נפשיים אחרים וחדשים. במילים אחרות, חלום על נחש
הוא לא רק דבר שיש להפסיק אותו, אלא חוויה נפשית המספקת לנו הצצה אל
האזורים הפחות מודעים וידועים לנו.</span>

<span dir="rtl">למעשה, אנחנו חולמים כל לילה, בשלבים הסופיים של מהלך
השינה, וניתן להבחין מבחוץ שאדם חולם (שנת רע"מ – ריצודי עיניים
מהירים).</span>

<span dir="rtl"><u>ונעשה אפילו מחקר חלומות על חולדות...</u></span>

<span dir="rtl">בשנת 2001 פורסם מחקר שערך [מתיו
וילסון](https://he.wikipedia.org/w/index.php?title=%D7%9E%D7%AA%D7%99%D7%95_%D7%95%D7%99%D7%9C%D7%A1%D7%95%D7%9F&action=edit&redlink=1)</span> <span dir="rtl">שעולה
ממנו כי שנת רע"מ מסייעת להפוך חוויה לזיכרון. הוא אילף חולדות לעבור במבוך
ולחפש פרסי מזון. וילסון וצוותו השתילו חיישנים במוחות החולדות, ובאמצעותם
רשמו החוקרים את דפוסי הירייה של קבוצות תאי העצב הממונים על התמצאותן של
החולדות במבוך. החוקרים גם רשמו את מה שהתרחש בתאי המוח של החולדות כשישנו,
וגילו בדיוק את מה שהתרחש כשעברו החולדות במבוך כשהיו ערות. וילסון **אמר
שאפשר היה לראות על איזה חלק במבוך חלמה החולדה בכל רגע**. כמו כן,
מניסויים שנערכו בין השאר גם בבני אדם (ללא השתלת חיישנים), הוכח שגם
ביצועינו בדברים כגון יצירות מוזיקליות או שליפת חומר שלמדנו, מוטמעים
בזיכרון במהלך השינה ובעקבות כך משתפרים</span>.

<span dir="rtl">עובדות שונות הידועות על חלומות:</span>

- <span dir="rtl">בזמן החלום השרירים הרצונים משותקים.</span>

- <span dir="rtl">החלום עוזר בלימוד.</span>

- <span dir="rtl">יש מדענים שטוענים שגילו את תגליתם העיקרית בחלום.
  ביניהם:  
  טסלה – ממציא הגנרטור של זרם חילופין.  
  ווטסון – אחד ממגלי המבנה הספירלי של ה</span> DNA<span dir="rtl">.  
  מנדליב – מגלה המערכה המחזורית.  
  קקולה – הוגה הרעיון של מבנה מולקלה של בנזן, בצורת משושה סגור, טען שחלם
  על נחש המחזיק את זנבו בפיו...  
  כמובן, לא ניתן לומר, מה מתוך הרעיון ראו בחלום... הכל מדבריהם...</span>

- <span dir="rtl">בזמן החלום המוח פעיל יותר מאשר בזמן שאנחנו
  ערים.</span>

- <span dir="rtl">איננו יכולים לקרוא בחלום, או לומר את השעה.</span>

- <span dir="rtl">יש אנשים המסוגלים לשלוט בחלומות (להחליט מה לחלום),
  וניתן ללמוד זאת.</span>

- <span dir="rtl">בחלום אתה רואה רק פנים מוכרות.</span>

- <span dir="rtl">החלומות ברובם רעים ובמיעוטם טובים.</span>

- <span dir="rtl">ניתן לחלום עד שבע פעמים בלילה. את רוב החלומות איננו
  זוכרים. גם אם נזכור בבוקר חלום בדרך כלל נשכח אותו תוך דקות, אם לא נספר
  אותו או נרשום אותו.</span>

- <span dir="rtl">מיעוט של אנשים חולמים בשחור לבן ולא בצבע (קצת יותר מ
  10%).</span>

- <span dir="rtl">בעלי חיים אחרים (לפחות יונקים) חולמים. מזהים את זמן
  החלומות שלהם דרך תנועות העינים, ובמחקרים מעמיקים על ידי בחינת פעילות
  מרכזים במוח.</span>

- <span dir="rtl">בדרך כלל אנחנו חולמים בתמונות. עיוורים לא מלידה חולמים
  בתמונות, אך עיוורים מלידה חולמים בחושים אחרים.</span>

<span dir="rtl">אם כך, הבה נחלום הרבה, כדי לבדוק אם כל העובדות הללו אמנם
נכונות...</span>

<span dir="rtl">ומי שמעוניין ללמוד את הנושא, הרי קיים כתב עת רציני ברשת,
בנושא החלומות, ובו חומר אינסופי על הנושא.</span>

[***<span dir="rtl">תורת החלומות וחקר החלימה ומצבי
התודעה</span>***](https://www.dreamtheory.org/)

*<span dir="rtl">כתב-עת מקצועי מקוון בנושאי חלומות וחלימה ותודעה /
לפרסום מאמר ניתן לפנות לעורך האתר: ד"ר רז אבן</span> /
razeven.dreams-at-gmail.co*

<span dir="rtl">הנה למשל, קטע על חלום נבואי שהתגשם.</span>

[<span dir="rtl">חלום נבואי של הנשיא אברהם
לינקולן</span>](https://www.dreamtheory.org/?page_id=681)

<span dir="rtl">אברהם לינקולן ( 12 בפברואר 1809 – 15 באפריל 1865) היה
הנשיא ה-16 של ארצות הברית ונחשב מגדולי הנשיאים בתולדותיה. הוא כיהן בין
השנים 1861 עד למותו ב-1865 .  בין פעולותיו החשובות כנשיא  ביטול העבדות,
ומניעת פילוגה של ארצות הברית בזמן מלחמת האזרחים האמריקנית</span>.  
   
<span dir="rtl">באפריל 1865  אברהם לינקולן סיפר לאשתו  ולמספר חברים – על
חלום נורא שחלם . בין השומעים היה וורד היל למון, אשר תיאר את החלום בספר
זכרונות שפירסם</span>.  
   
<span dir="rtl">לינקולן תיאר כי 10 ימים לפני כן הלך לישון מאוחר. הוא
חיכה לידיעות חשובות מהחזית. בגלל עייפותו הרבה שקע בשינה תוך זמן קצר. הוא
חש מעין דממת מוות סביבו. אז שמע קולות בכי, כאילו מספר אנשים בוכים. הוא
חשב שעזב את מיטתו וירד במורד המדרגות. הוא שוטט בין חדרי הבית הלבן ולא
מצא את המתאבלים. הדממה הופרעה ע”י קולות הבכי הנעלמים, אך לא יכול היה
לזהות את המתאבלים. קולות הנהי והמצוקה המשיכו ללוות אותו. הוא ראה אור בכל
החדרים, כל החפצים היו מוכרים לו, אבל הוא השתומם היכן כל המתאבלים? הוא
החליט להבין מה מקור התופעה המוזרה ומפתיעה הזאת. הוא המשיך לשוטט עד שהגיע
לחדר המזרחי</span>  
<span dir="rtl">ושם  הוא ראה גופה מכוסה בבגדי קבורה, סביבה חיילים ששמרו
עליה, והמון אדם בוכים. פני המת היו מכוסים</span>.  
<span dir="rtl">ולשאלתו מי האיש שמת בבית הלבן? , אומרים לו שזה הנשיא
שהתנקשו בחייו. זעקות אבל של הקהל בחלום העירו את הנשיא לינקולן משנתו. הוא
לא יכול היה להירדם. והואיל ונטה להאמין בכוח הנבואי של חלומות, נותר מוטרד
מאוד</span>.  
   
<span dir="rtl">שלשה ימים מאוחר יותר, ב 14 לאפריל 1865</span>  
<span dir="rtl">ימים ספורים לאחר כניעתם של מדינות הדרום ישבו לינקולן
ואשתו בתיאטרון פורד וצפו בהצגה “בן דודנו האמריקאי”,. באותו ערב
הגיח  מתנקש דרומי בשם ג’ון וילקס בות’ – ורצח אותו</span>.  
<span dir="rtl">בות’ שהיה שחקן והכיר היטב את בית התיאטרון, וגם היה מוכר
שם – התגנב לתא הנשיא בלי שיחשדו בו  וירה בלינקולן בנוכחות אשתו ושומר
ראשו</span>.  
<span dir="rtl">גופתו של לינקולן הוצבה בחדר המזרחי של הבית הלבן</span>.

\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*  
SOURCE: p. 116-117 of Recollections of Abraham Lincoln 1847-1865 by Ward
Hill Lamon (Lincoln, University of Nebraska Press, 1994).

<span dir="rtl">כמובן, מי שלא מאמין בנבואות על ידי חלום, יאמר (בצדק),
שמיליוני אנשים שמרגישים בסכנה לחייהם, חולמים חלומות מסוג זה, ולכן, קיים
סיכוי שהנבואה הקשה גם תתגשם...</span>

<span dir="rtl">אבל אם ליוסף זה הצליח, למה לא לאברהם לינקולן...</span>

<span dir="rtl">אז ננסה לחלום חלומות טובים, למרות שהסטטיסטיקה מראה רוב
לחלומות לא נעימים...</span>
