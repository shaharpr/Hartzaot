**<span dir="rtl"><u>פרשת ראה – לא תבשל גדי בחלב אמו</u></span>**

**<span dir="rtl">דברים פרק י"ד</span>**

<span dir="rtl">(כא) לֹא תֹאכְלוּ כָל נְבֵלָה לַגֵּר אֲשֶׁר בִּשְׁעָרֶיךָ תִּתְּנֶנָּה וַאֲכָלָהּ אוֹ מָכֹר
לְנָכְרִי כִּי עַם קָדוֹשׁ אַתָּה לַידֹוָד אֱלֹהֶיךָ <u>לֹא תְבַשֵּׁל גְּדִי בַּחֲלֵב אִמּוֹ:</u></span>

**<span dir="rtl">נעסוק בכמה עניינים:</span>**

**<span dir="rtl">1. התפתחות החומרות.</span>**

**<span dir="rtl">2. למה ומדוע?</span>**

**<span dir="rtl">3. האם זה נושא בתוך מכלול רחב יותר.</span>**

<span dir="rtl">התפתחות החומרות:</span>

**<span dir="rtl">נתחיל מאפס.</span>**

**<span dir="rtl">התנ"ך (מעבר לספר שמות ודברים) אינו מתייחס כלל לאיסור
כזה.</span>**

**<span dir="rtl">הנה בספר בראשית פרק י"ח</span>**

<span dir="rtl">(ז) וְאֶל הַבָּקָר רָץ אַבְרָהָם וַיִּקַּח בֶּן בָּקָר רַךְ וָטוֹב וַיִּתֵּן אֶל הַנַּעַר
וַיְמַהֵר לַעֲשׂוֹת אֹתוֹ:</span>

<span dir="rtl">(ח) <u>וַיִּקַּח חֶמְאָה וְחָלָב וּבֶן הַבָּקָר אֲשֶׁר עָשָׂה</u> וַיִּתֵּן לִפְנֵיהֶם
וְהוּא עֹמֵד עֲלֵיהֶם תַּחַת הָעֵץ וַיֹּאכֵלוּ:</span>

**<span dir="rtl">וכן בספר שמואל ב', י"ז</span>**

<span dir="rtl">כז) וַיְהִי כְּבוֹא דָוִד מַחֲנָיְמָה וְשֹׁבִי בֶן נָחָשׁ מֵרַבַּת בְּנֵי עַמּוֹן וּמָכִיר
בֶּן עַמִּיאֵל מִלֹּא דְבָר וּבַרְזִלַּי הַגִּלְעָדִי מֵרֹגְלִים</span>:

<span dir="rtl">כח) מִשְׁכָּב וְסַפּוֹת וּכְלִי יוֹצֵר וְחִטִּים וּשְׂעֹרִים וְקֶמַח וְקָלִי וּפוֹל
וַעֲדָשִׁים וְקָלִי</span>:

<span dir="rtl">כט) <u>וּדְבַשׁ וְחֶמְאָה וְצֹאן וּשְׁפוֹת בָּקָר</u> הִגִּישׁוּ לְדָוִד וְלָעָם אֲשֶׁר
אִתּוֹ לֶאֱכוֹל כִּי אָמְרוּ הָעָם רָעֵב וְעָיֵף וְצָמֵא בַּמִּדְבָּר:</span>

**<span dir="rtl">חז"ל, כמובן, ידעו לתרץ את העניינים (שפות בקר, זה,
לדעתם גבינה) ולא הוא עיקר הדברים.</span>**

**<span dir="rtl">לנו ברור למדי, שעיקר ההלכה מתחילה להיווצר בימי בית
שני.</span>**

**<span dir="rtl">המשנה כבר מרכזת הלכות ומנהגים של סוף ימי בית שני עם
תחילת החומרות שאחרי חורבן הבית.</span>**

<span dir="rtl">משנה, חולין פרק ח'</span>

<span dir="rtl">(א) כל הבשר אסור לבשל בחלב, חוץ מבשר דגים וחגבים.
<u>ואסור להעלותו עם הגבינה על השלחן</u>, חוץ מבשר דגים וחגבים. ...
<u>העוף</u> עולה עם הגבינה על השלחן ואינו נאכל, דברי בית שמאי. ובית הלל
אומרים, לא עולה ולא נאכל. ....</span>

<span dir="rtl">(ב) <u>צורר אדם בשר וגבינה במטפחת אחת, ובלבד שלא יהו
נוגעין זה בזה</u>. רבן שמעון בן גמליאל אומר, שני אכסנאין אוכלין על שלחן
אחד, זה בשר וזה גבינה, ואין חוששין:</span>

<span dir="rtl">(ג) טפת חלב שנפלה על החתיכה, אם יש בה בנותן טעם באותה
חתיכה, אסור. נער את הקדרה, אם יש בה בנותן טעם באותה קדרה, אסור. הכחל,
קורעו ומוציא את חלבו. לא קרעו, אינו עובר עליו. .... המעלה את העוף עם
הגבינה על השלחן, אינו עובר בלא תעשה:</span>

**<span dir="rtl">כבר אסור לשים יחד על שולחן אחד בשר וחלב, וגם העוף כבר
נכלל בבשר, אך יש ויכוח על מידת החומרה. מעניינת ההתייחסות לכחל (עטין
הפרה) שהרי יש בו בשר וחלב מראש...</span>**

**<span dir="rtl">תלמוד בבלי מתלבט כבר במירווחי הזמנים בין בשר
וחלב:</span>**

**<span dir="rtl">בבלי, חולין, דף ק"ה</span>**

<span dir="rtl">...</span>

<span dir="rtl">רב אסי מרבי יוחנן כמה ישהה בין בשר לגבינה? א"ל ולא כלום.
איני? והא אמר רב חסדא: אכל בשר אסור לאכול גבינה, גבינה מותר לאכול בשר.
אלא כמה ישהה בין גבינה לבשר א"ל ולא כלום גופא. .....</span>

<span dir="rtl">אמר מר עוקבא אנא להא מלתא חלא בר חמרא **(חומץ בן יין)**
לגבי אבא, דאילו אבא כי הוה אכיל בשרא האידנא (עכשיו) לא הוה אכל גבינה עד
למחר עד השתא **(עד שעה זו)** ואילו אנא בהא סעודתא.</span>

**<span dir="rtl">כלומר, אין הלכה פשוטה, אך הצדיק המחמיר, שוהה זמן רב
לאחר אכילת בשר לפני שיאכל גבינה.</span>**

**<span dir="rtl">אך יש טענה, שעיקר התלמוד הוא פלפול חכמים, ולא התקיימה
ההלכה בימיהם.</span>**

**<span dir="rtl">רוחמה וייס, בספרה "הלכות כשרות בספרות התלמוד</span>:
<span dir="rtl">מקומה של ההלכה הגברית בממלכה הנשית". מביאה, לדוגמה,
סיפור זה, מבבלי, חולין, ק"י, (בתירגומה):</span>**

<span dir="rtl">רב הגיע לטטלפוש. שמע אשה אחת שאומרת לחברתה: ליטרא של
בשר</span> — <span dir="rtl">בכמה חלב צריך לבשלה? אמר: <u>הם לא למדו
שבשר בחלב אסור</u> — התעכב ואסר עליהם את הכחל (**עטין הבהמה**</span>(.

**<span dir="rtl">והנה עוברות השנים, ואנחנו במאה השש עשרה, "שולחן
ערוך".</span>**

**<span dir="rtl">הוא אינו מתכחש לפסיקת המשנה והתלמוד, וגם לפסיקות מקלות
אך מוסיף כהנה וכהנה, ומעדיף את החומרות:</span>**

**<span dir="rtl">שולחן ערוך, יורה דעה, פ"ח</span>**

<span dir="rtl">סימן פח - שלא להעלות בשר על השלחן כשאוכלין גבינה:</span>

<span dir="rtl">(א) אפילו בשר חיה ועוף, אסור להעלות על שלחן שאוכל עליו
גבינה, שלא יבא לאכלם יחד. אבל בשלחן שסודר עליו התבשיל, מותר ליתן זה בצד
זה:</span>

<span dir="rtl">(ב) הא דאסור להעלותו על השלחן, דווקא בשני בני אדם
המכירים זה את זה, אפילו הם מקפידים זה על זה; אבל אכסנאים, שאין מכירין זה
את זה, מותר. ואפילו המכירים, אם עשו שום היכר, כגון שכל אחד אוכל על מפה
שלו, או אפילו אוכלים על מפה אחת ונותנים ביניהם פת להיכר, מותר: .... וכל
שכן אם נתנו שם מנורה, או שאר דברים שעל השלחן, דהוי היכר. ויהיו זהירים
שלא לשתות מכלי אחד, משום שהמאכל נדבק בכלי (הג"ה אשיר"י ואו"ה). וכל שכן
שלא יאכלו מפת אחת. וכן נוהגין ליחד כלי של מלח לכל אחד בפני עצמו, כי
לפעמים טובלים במלח ונשארו שיורי מאכל במלח:</span>

**<span dir="rtl">שם, פ"ט</span>**

<span dir="rtl">סימן פט - שלא לאכול גבינה אחר בשר:</span>

<span dir="rtl">(א) אכל בשר, אפילו של חיה ועוף, לא יאכל גבינה אחריו עד
שישהה שש שעות. ואפילו אם שהה כשיעור, אם יש בשר בין השינים, צריך להסירו.
והלועס לתינוק, צריך להמתין: .... צריך להדיח פיו קודם שיאכל גבינה (הר"ן
פכ"ה). ויש אומרים דאין צריכין להמתין שש שעות, רק מיד אם סלק ובירך ברכת
המזון, מותר על ידי קנוח והדחה (תוס' ומרדכי פכ"ה והגהות אשיר"י והג"ה
מיימוני פ"ט דמ"א וראבי"ה). והמנהג הפשוט במדינות אלו, להמתין אחר אכילת
הבשר שעה אחת, ואוכלין אחר כך גבינה. .... ואם מצא בשר בין שיניו, אחר
השעה, צריך לנקרו ולהסירו. ויש אומרים דאין לברך ברכת המזון על מנת לאכול
גבינה (ארוך בשם מהר"ח), אבל אין נזהרין בזה. <u>ויש מדקדקים להמתין שש
שעות אחר אכילת בשר לגבינה, וכן נכון לעשות:</u></span>

<span dir="rtl">(ב) אכל גבינה, מותר לאכול אחריו בשר, מיד, ובלבד שיעיין
ידיו שלא יהא שום דבר מהגבינה נדבק בהם. ואם היה בלילה, שאינו יכול לעיין
אותם היטב, צריך לרחצם. וצריך לקנח פיו ולהדיחו....</span>

**<span dir="rtl">והנה מסכם הרב אפריון ר"מ ישיבה גבוהה בית אל:</span>**

**<span dir="rtl">אתר ישיבה ערוץ 7</span>**

<span dir="rtl">סיכום</span>:  
<span dir="rtl">אחרי אכילת בשר</span> <span dir="rtl"><u>מנהג רוב
העולם</u> להמתין שש שעות. יש נוהגים להמתין קרוב לשש שעות ויש נוהגים
להמתין פחות. (הרב אוירבך כתב שראוי לבני תורה להחמיר ולנהוג שש
שעות)</span>  
<span dir="rtl">אחרי אכילת גבינה</span> <span dir="rtl">השו"ע פסק שמספיק
נטילה וקינוח לשם אכילת בשר ואפילו באותה סעודה (והאחרונים <u>הוסיפו
שהמנהג נכון גם לגבי עוף</u>). <u>מנהג נפוץ היום להמתין חצי שעה או
שעה</u></span><u>.  
</u><span dir="rtl">לגבי המתנה לאחר אכילת גבינה
קשה</span> <span dir="rtl">כתב הרמ"א, שהמנהג להחמיר כמו אחרי בשר, ונחלקו
האחרונים האם בזמננו נחשבת הגבינה הצהובה כגבינה קשה. ועוד נחלקו כמה זמן
יש להמתין אחריה. <u>המחמיר תבוא עליו ברכה</u> והמיקל יש לו על מי
לסמוך</span>.

**<span dir="rtl">עד היום ההלכות לא פסוקות לחלוטין, המנהג שולט, אך תמיד
"המחמיר תבוא עליו ברכה" ו"ראוי לבני תורה".</span>**

**<span dir="rtl">ואם להיכנס גם לנושא הכלים, ניאלץ ללמוד כל הלילה או,
לשאול את הרב...</span>**

**<span dir="rtl">שו"ת ב</span> YNET <span dir="rtl">, במדור
יהדות.</span>**

**[ynet](http://www.ynet.co.il/tags/ynet) <span dir="rtl">פורסם: 
07.07.09 , 08:30</span>**

<span dir="rtl">שאלה:</span>

<span dir="rtl">האם מותר להשתמש בכלי זכוכית גם לבשר וגם לחלב? (ברק בן
דיין)</span>

<span dir="rtl">תשובה:</span>

<span dir="rtl"> </span>

<span dir="rtl">ברק שלום,</span>

<span dir="rtl">איסור אכילת בשר בחלב שהתורה מצווה עליו: "לא תבשל גדי
בחלב אמו" (שמות כג, יט ועוד), מן התורה אינו אלא לאכול בשר (בקר) שבושל
בחלב. אולם כדי להרחיק מהאיסור גזרו חכמים הרחקות נוספות, כמו אכילת בשר
עוף בחלב, הפרדת הכלים ועוד, וכל זה, כדי שלא יגיעו לידי האיסור
עצמו.</span>

<span dir="rtl"> </span>

<span dir="rtl">כך <u>נהגו</u> בכל תפוצות ישראל להשתמש בשתי מערכות כלים;
בשרי וחלבי, כדי למנוע ערבוב וטעויות.</span>

<span dir="rtl"> </span>

<span dir="rtl">הבעיה בשימוש בכלים היא, שכאשר משתמשים בכלי מאוכל בשרי
חם, נבלע הטעם הבשרי בכלי, ואם ישתמשו בכלי זה (בתנאים מסויימים) באוכל
חלבי – יש חשש של ערבוב טעם בשר וחלב.</span>

<span dir="rtl"> </span>

<span dir="rtl">הדבר נכון באופן כללי לגבי מרבית הכלים.</span>

<span dir="rtl"> </span>

<span dir="rtl">אולם לגבי כלי זכוכית נחלקו הדעות: יש סוברים שמכיוון שהם
חלקים וקשים - אינם בולעים כלל, אפילו כשהשתמשו בהם בחמים. לפי שיטה זו,
מותר להשתמש בכלי זכוכית גם לבשר וגם לחלב, ובלבד שהכלים יהיו שטופים
ונקיים.</span>

<span dir="rtl">..... </span>

<span dir="rtl"> דעה שנייה סוברת שגם אם הכלים חלקים, אולם הם בולעים
מהמאכלים שנמצאים בהם, בעיקר מאכלים חמים, ואפשר לראות זאת בכלים ישנים
שאינם צלולים כמו חדשים.</span>

<span dir="rtl">כדעה זו פוסק הרמ"א וכך הוא מנהג האשכנזים, וישנם גם חלק
מהספרדים הפוסקים כך (הרב מרדכי אליהו)</span>

<span dir="rtl"> מחלוקת נוספת התעוררה בקשר לכלי זכוכית חסיני אש (פיירקס
וכו) ; יש סוברים, שאינם דומים לזכוכית רגילה המותרת לדעת הספרדים, מכיוון
שהשימוש על האש מבליע הטעמים. ויש המתירים אותם כזכוכית רגילה. (הרב עובדיה
יוסף, יביע אומר חלק ד יורה דעה, ה).</span>

**<span dir="rtl">הקראים, שמקבלים את התורה ודוחים את חז"ל נשארים כמעט עם
הפסוק כפשוטו:</span>**

**<span dir="rtl">מתוך אתר "היהדות הקראית העולמית"</span>**

<span dir="rtl">בתורה מופיע שלוש פעמים האיסור "לֹא תְבַשֵּׁל גְּדִי בַּחֲלֵב אִמּוֹ".
בשמות כ"ג 19; בשמות ל"ד 26; ובדברים י"ד 21. כוונתה של מצווה זאת ברורה
ממשמעה. חל איסור לבשל גדי, עם הֶחָלָב של אמו. ועל פי היקש ההגברה יש ללמוד
שהכוונה היא לאיסור בישול כל צאצא (פרח) עם חלב אמו (עיקר).</span>

<span dir="rtl">....</span>

<span dir="rtl">איסור זה חל רק על האם והצאצא שלה, ולא כדעת הרבניים שאסרו
אכילת כל בשר עם חלב, ואף חייבו מרחק של מספר שעות ביניהם, ואף אסרו בגזרה
מדרבנן עוף עם חלב (כשאפילו אין לאמו חלב). הרבניים אמרו והטעו ....</span>

**<span dir="rtl">ומהקל אל הכבד.</span>**

**<span dir="rtl">לייצר חומרות במשך הדורות זו תופעה כללית במסורת
היהודית.</span>**

**<span dir="rtl">השאלה הקשה היא מדוע בכלל האיסור "לא תבשל גדי בחלב
אמו".</span>**

**<span dir="rtl">והתשובה היא שאין תשובה.</span>**

**<span dir="rtl">וכידוע כשאין תשובה יש הרבה תשובות.</span>**

**<span dir="rtl">ר' סעדיה גאון, בספרו "אמונות ודעות" , מאמר שלישי, ט,
מסתפק בעצם העובדה שזו המסורת (זה במסגרת ויכוח תיאורטי עם
ברהמינים):</span>**

<span dir="rtl">..... כי מי שהדבר אצלו במסורת אומר הוא בכל יום כפי שאמר
גם אתמול, ואינו כמו הנמלך שהוא רשאי לומר נראה לי היום מה שלא עמדתי עליו
אתמול:</span>

<span dir="rtl">עתה ירחמך האל אחר שנסתלקו מעלינו טענות הבטול ונמוגו יהא
תימה גדול עלינו אם לא נחזיק במצות אלו אשר יגענו והשתדלנו להעמידם, והאם
לא תהיה יגיעתנו לריק כאותם אשר נאמר בהם הקשיח בניה ללא לה לריק יגיעה בלי
פחד ונהיה אז כמי שאין שכל למו ולא בינה, כמו שאמר כי השה אלוה חכמה ולא
חלק לה בבינה ולכן חייבים להשמר ממצב זה:</span>

**<span dir="rtl">הרמב"ם, מנסה להתמודד עם טעמי המצוות, ולא פעם מייחס את
המצווה למאבק כנגד עבודה זרה, וכן גם בעניין זה (לאחר שהוא מעיר משהו
בענייני בריאות). מודה שאין לו הוכחה:</span>**

**<span dir="rtl">מורה נבוכים ג' מ"ח</span>**

<span dir="rtl">ואמנם איסור 'בשר בחלב' עם היותו מזון עב מאד, בלא ספק,
ומוליד מלוי רב, אין רחוק אצלי שיש בו ריח 'עבודה זרה', אולי כך היו אוכלים
בעבודה מעבודותיה או בחג מחגיהם. וממה שמחזק זה אצלי - זכור התורה אותו שני
פעמים תחילת מה שציותה עליו עם מצות החג, "שלש פעמים בשנה וגו'", כאילו
אמר, בעת חגכם ובואכם לבית 'יי אלוהיך' לא תבשל מה שתבשל שם על דרך פלוני,
כמו שהיו הם עושים. זהו הטעם החזק אצלי בענין איסורו - ואמנם לא ראיתי זה
כתוב במה שראיתי מספרי הצאבה:</span>

**<span dir="rtl">משה אלשיך, מגדולי חכמי צפת בתקופת גדולתה במאה השש
עשרה, נותן לנו פירוש שכבר מרמז על החלק האחרון בנושא זה, השקפת העולם
הבסיסית, המתבטאת בחוק מוזר זה, כמקרה פרטי:</span>**

<span dir="rtl">ושמא תאמר, והלא הקושיא במקומה, כי אחר שאב אחד לכולנו הוא
נח, ויכוננו ברחם אחד, איך היה ההפרש הזה, ומי יאמר כי על טעם זה היה ציווי
יתברך. על כן אמר משה רבינו עליו השלום, ראה כי כן הוא, וממצותיו יתברך
תלמד. כי <u>הלא אחת ממצותיו יתברך היא לא תבשל גדי בחלב אמו</u>, והלא
הגדי והחלב מבהמה אחת יצאו ושם נתהוו, ולמה יפרידם יתברך זה מזה? כן בדבר
הזה אל תתמה על החפץ, כי אל דעות ה' והוא היודע <u>כי גם היוצאים מבטן אחד
יתפרדו ולא יתחברו:</u></span>

<span dir="rtl">באופן כי גם שעַם ה', ויתר עמים, מאיש ואשה אחת יצאו לא
יתחברו יחד באיכות, כי לא ראי זה כראי זה, וזהו שסמך ואמר לא תבשל
כו':</span>

<span dir="rtl">.....</span>

<span dir="rtl">וממוצא דבר בין תבין גם כן דבר אשר יקשה ממך, הלא הוא, כי
לא יבצר מאיש שוגה ומפתי להרהר ולומר הלא אם ה' הבדילנו מן העמים הלא הוא,
על כי אין לנו שתוף רק מפאת החומר, אך הלא בקרב ישראל שכולם קדושים וחלקם
ה' אמרה נפשם, למה נפרדו לויים וכהנים מישראל בתרומות ומעשרות? והכהנים
יאכלו משולחן גבוה ולא כן הישראלים? לזה אמר, מאשר רמזתי לך במצוה זאת לא
תבשל גדי בחלב אמו עם ששניהם משורש אחד וממקום אחד, לא יקשה עליך יתרון
הלוי, ועשר תעשר את כל תבואת זרעך לתת להם חלק בראש, ולא תשית לבך להרהר על
יתרונו כי בכל דבר יש יתרונות ובחינות והדרגות.</span>

**<span dir="rtl">אין לאלשיך הסבר ישיר, אך הוא טוען ל"מדיניות הפרדה" של
הקב"ה.</span>**

**<span dir="rtl">והנה פירוש חסידי של רבי אלימלך מליזנסק, "נועם אלימלך"
פרשת משפטים:</span>**

<span dir="rtl">לא תבשל גדי בחלב אמו. נראה לפרש ע"ד הרמז דיש ליתן טעם
לשבח למה נאסר לנו בשר בחלב והמלאכים כשהיו אצל אברהם אבינו עליו השלום נתן
להם דוקא בשר בחלב. וגם אנחנו בחג השבועות התירו לנו חז"ל שלא להמתין אחר
הגבינה השיעור כמו בשאר ימות השנה. ויש לומר כי <u>בשר רומז לגשמיות</u>
<u>ועל ידי שהצדיק אוכל הגשמיות ביחודים הוא שואב השפעות מעולמות
העליונים.</u> ...</span>

<span dir="rtl">... ומחמת שאין בנו כח לעשות היחוד למטה לכן ציוה השם
יתברך שלא לאכול בשר בחלב כדי שלא לערב מה ששייך למעלה עם מה שלמטה. ולא כן
המלאכים שכח בידם לעשות היחוד אמתי גמור למטה כמו למעלה ולכן לא היו צריכין
לשאוב דוקא מלמעלה לכן אכלו בשר בחלב.</span>

**<span dir="rtl">ובאין לנו היכולת להסביר ולנמק מדוע "לא תבשל גדי בחלב
אמו", אנחנו יכולים רק להרחיב ולראות חוק זה במסגרת השקפת עולם בסיסית
(שמרמז לה האלשיך), שניתן לקרוא לה "הפרדה" ובלשון מקרא "כל מין
למינהו".</span>**

**<span dir="rtl">כך נוכל לראות את "לא תבשל גדי בחלב אמו" שהופך ל"איסור
בשר וחלב" במשפחה אחת עם "איסור כלאיים", "איסור שעטנז", "איסור זיווג
מינים שונים של בעלי חיים", "איסור הרכבת עצים", "איסור חריש בשור
וחמור".</span>**

**<span dir="rtl">הנה בימינו, הרב אליעזר מלמד, באתר "ישיבה" בערוץ 7
ברשת.</span>**

**<span dir="rtl">א - כללי איסורי כלאיים וטעמם</span>**  
<span dir="rtl">ברא ה' מינים שונים בעולם, ובכמה עניינים צווה אותנו
<u>שלא נערבם זה בזה</u>. שנאמר (ויקרא יט, יט): "אֶת חֻקֹּתַי תִּשְׁמֹרוּ: בְּהֶמְתְּךָ לֹא
תַרְבִּיעַ כִּלְאַיִם, שָׂדְךָ לֹא תִזְרַע כִּלְאָיִם, וּבֶגֶד כִּלְאַיִם שַׁעַטְנֵז לֹא יַעֲלֶה עָלֶיךָ". ונאמר
(דברים כב, ט-יא): "לֹא תִזְרַע כַּרְמְךָ כִּלְאָיִם פֶּן תִּקְדַּשׁ הַמְלֵאָה הַזֶּרַע אֲשֶׁר תִּזְרָע וּתְבוּאַת
הַכָּרֶם. לֹא תַחֲרֹשׁ בְּשׁוֹר וּבַחֲמֹר יַחְדָּו. לֹא תִלְבַּשׁ שַׁעַטְנֵז צֶמֶר וּפִשְׁתִּים יַחְדָּו". איסור זה
נקרא בדרך כלל 'כִּלְאָיִם', שפירושו עירוב. כלומר, אף שמדובר במינים שכל אחד
מהם כשר בפני עצמו, עירובם יחד - אסור. <u>לכן גם איסור בישול בשר בחלב</u>
מכלל איסורי הכלאיים</span>.  
<span dir="rtl">שבעה איסורי כלאיים
ישנם</span>: <span dir="rtl">**א**)</span> <span dir="rtl">כלאי בהמה,
שלא להרביע שני מיני בעלי חיים</span>. <span dir="rtl">**ב**)שלא לעבוד
בשני מיני בעלי
חיים</span>. **<span dir="rtl">ג)</span>** <span dir="rtl">כלאי אילנות,
שלא להרכיב שני
מינים</span>.** <span dir="rtl">ד)</span>** <span dir="rtl">כלאי זרעים,
שלא לזרוע שני מיני זרעים יחד</span>. <span dir="rtl">**ה)** כלאי הכרם,
שלא לזרוע תבואה וירקות ליד גפנים</span>. **<span dir="rtl">ו</span>(**
<span dir="rtl">כלאי בגדים, שלא ללבוש בגדים שמעורבים בהם צמר ופשתים
יחד</span>. <span dir="rtl">**ז)** בשר בחלב</span>.  
<span dir="rtl">.....................</span>

<span dir="rtl">אף שאיננו יכולים להבין את עומק משמעות המצוות, שהן
אלוקיות ושורשן מעל ומעבר לשכלו של האדם, יש מצוות שאנו מבינים יותר את
טעמן והן הנקראות 'משפטים', ויש שאנו מבינים פחות את טעמן והן הנקראות
'חוקים'. מצוות כלאיים היא מהחוקים.....</span>

<span dir="rtl">ראוי לשים לב שבכלאי זרעים וכלאי הכרם, האיסור כבר בכך שהם
גדלים סמוכים זה לזה, למרות שהם עצמם אינם מתערבים ומתלכדים, ואיסורם הוא
בארץ ישראל, כי בארץ הקודש מתגלה יותר העניין האלוקי ואחדותו, וממילא
ייחודו של כל מין ניכר יותר, וצריך לשמור על מקומו המיוחד
והמכובד.</span>  
  
<span dir="rtl">.....חכמי ישראל השתדלו להבין את טעמיהן. הרמב"ם (מו"נ ח"ג
מ"ט) ביאר שאיסור זה נועד להרחיק את המינים השונים זה מזה כדי שלא ניכשל
באיסור הרבעת מין בשאינו מינו. ובספר החינוך (תק"ן) ביאר, שהטעם הוא, כדי
שלא לצערם. שכל מין אוהב לחיות עם בני מינו, ולעומת זאת אם יצרפוהו עם בני
מין אחר, יסבול. ובמיוחד בעבודה, שאין כוחן של החיות והבהמות מהמינים
השונים שווה, וכשלא ימשכו בשווה את העגלה או המחרשה, יסבלו</span>.  
  
<span dir="rtl">...... הגדרת המין לעניין כלאיים היא הגדרה מרחיבה,
דהיינו, חלוקת המינים נקבעת על פי כלל תכונות העץ כפי שהוא נראה לעינינו,
ובכלל זה צורת הפרי, טעמו, ענפי העץ ועליו ואופי גידולו. לכן יתכן שעצים
מסוימים ייחשבו אצל חלק מהאנשים או לפי החלוקה המדעית כשני מינים, ואילו
להלכה הם ייחשבו כמין אחד. כשעם ישראל היה חי על אדמתו והסנהדרין הגדולה
הכריעה בכל שאלה וספק, מסורת חלוקת המינים לעניין כלאיים היתה ידועה
וברורה, אולם במשך הזמן וברבות הגלויות, לגבי עצים שונים התעוררו ספקות
שקשה להכריעם.</span>  
  
**<span dir="rtl">והרב מבטא דעה שמאפיינת את מסורת ישראל.</span>**

**<span dir="rtl">ספר החינוך (מחבר לא ידוע, בערך 1300, הקטע מהוצאת מוסד
הרב קוק, ירושלים, תש"ך) עמ' שכ"ז</span>**

<span dir="rtl">"ובהיות יודע אלהים כי כל אשר עשה הוא מכוון בשלימות
לעניינו, שהוא צריך בעולמו, צוה לכל מין ומין להיות עושה פירותיו למינהו,
כמו שכתוב בסדר בראשית. ולא יתערבו המינין פן יחסר שלימותן ולא יצוה עליהן
ברכתו"</span>

**<span dir="rtl">הרמב"ן (מעט קודם, ברצלונה) מנמק את איסור
הכלאיים:</span>**

<span dir="rtl">והטעם בכלאים, כי השם ברא המינים בעולם, בכל בעלי הנפשות
בצמחים ובבעלי נפש התנועה, ונתן בהם כח התולדה שיתקיימו המינים בהם לעד כל
זמן שירצה הוא יתברך בקיום העולם. וצוה בכחם שיוציאו למיניהם <u>ולא ישתנו
לעד</u> לעולם...והמרכיב שני מינין, משנה ומכחיש במעשה בראשית, כאילו יחשוב
שלא השלים הקב"ה בעולמו כל הצורך ויחפוץ הוא לעזור בבריאתו של עולם להוסיף
בו בריות.</span>

**<span dir="rtl">וכן בחיי בן אשר (גם הוא באותה תקופה, ובהשפעה קבלית),
בפירוש על ויקרא י"ט:</span>**

<span dir="rtl">וכבר ידעת מאמרם ז"ל, אפילו העליונים צריכים שלום
שנאמר</span> )[<span dir="rtl">איוב
כ״ה:ב׳</span>](https://www.sefaria.org.il/Job.25.2)(
<span dir="rtl">עושה שלום במרומיו. והשלום שלהם הוא קיומם ושיפעלו פעולתם
במנויים, וא"כ, המעמיד תולדות למטה מין במינו, גורם השלום למעלה, כי הכחות
הממונים הם משלימין מנויים הראוי כמו שצריך העולם השפל, והמעמיד תולדות
למטה <u>מין בשאינו מינו הרי זה גורם הפך השלום</u> כי הוא מערבב הכחות
העליונים ומבטל אותן ועוקר אותן ממנויים. וזהו סוד הלשון של כלאים שהוא
לשון מניעה כלומר בטול הכחות.</span>

**<span dir="rtl">מצוות הבחנת בשר מחלב, דומה למצוות כלאיים, שעטנז, איסור
הרכבת עצים והרבעת בעלי חיים שונים, מבחינה זו של "כל מין למינהו", ובכל
זאת יש הבדל.</span>**

**<span dir="rtl">מצווה זו אינה מן התורה. "לא תבשל גדי בחלב אימו" היא
מצווה פרטית העוסקת בגדי ובכבשה. יש אפילו פירוש (לא הלכתי), שהכוונה היא,
איסור לאכול גדי שעדיין יונק (ודומה יותר למצוות קן ציפור). מצווה זו
הורחבה להפרדת בשר וחלב רק בתקופה מאוחרת, בעוד ששאר המצוות האמורות מקורן
קדום, וייתכן שנובע מאמונות עתיקות שמקורן אבד.</span>**

**<span dir="rtl">כך או כך, טעם למצווה אין לזו, כמו שאין להן, וכמו
למצוות אחרות.</span>**

**<span dir="rtl">כבר בספרא, המאות הראשונות לספירה, קדושים, פרק ט, מודה
ר' אלעזר בן עזריה שאינו יודע סיבה לחוקים רבים, כולל שעטנז:</span>**

<span dir="rtl">ר"א בן עזריה אומר מנין שלא יאמר אדם אי איפשי ללבוש
שעטנז, אי איפשי לאכול בשר חזיר, אי איפשי לבוא על הערוה. אבל איפשי, מה
אעשה ואבי שבשמים <u>גזר עלי</u> כך ת"ל <u>ואבדיל אתכם מן העמים</u> להיות
לי נמצא פורש מן העבירה ומקבל עליו מלכות שמים:</span>

**<span dir="rtl">וגם רש"י במאה האחת עשרה מודה בכך:</span>**

**<span dir="rtl">רש"י על ויקרא י"ט:</span>**

<span dir="rtl">את חקתי תשמרו - ואלו הן בהמתך לא תרביע כלאים וגו', חקים
אלו גזרות מלך <u>שאין טעם לדבר</u>:</span>

**<span dir="rtl">באתר הבא ניתן לראות גישה המתאימה למשפט הקודם של רש"י,
ובו הרב משבח מתיישבים המשלימים עם נזקים גדולים לחקלאות כדי לשמור על
מצווה שאיש לא יודע את טעמה.</span>**

[https://www.srugim.co.il/14417-<span dir="rtl">מעשה-ברב-מרדכי-אליהו-זצל-ובעצי-כלאיים</span>](https://www.srugim.co.il/14417-%D7%9E%D7%A2%D7%A9%D7%94-%D7%91%D7%A8%D7%91-%D7%9E%D7%A8%D7%93%D7%9B%D7%99-%D7%90%D7%9C%D7%99%D7%94%D7%95-%D7%96%D7%A6%D7%9C-%D7%95%D7%91%D7%A2%D7%A6%D7%99-%D7%9B%D7%9C%D7%90%D7%99%D7%99%D7%9D)

**<span dir="rtl">באתר הבא, יש מאמר של "מכון דוידסון" (הזרוע החינוכית של
מכון וייצמן) על אבולוציה הכוללת הפרדת מינים, אבל גם זיווגם. בין השאר
מזכירים שאנחנו מכילים גנים של מיני אדם שנכחדו, כמו האדם
הניאנדרטלי.</span>**

<https://davidson.weizmann.ac.il/online/sciencepanorama/%D7%9C%D7%A2%D7%A8%D7%91%D7%91-%D7%9E%D7%99%D7%9F-%D7%A2%D7%9D-%D7%A9%D7%90%D7%99%D7%A0%D7%95-%D7%9E%D7%99%D7%A0%D7%95>

**<span dir="rtl">האם יש בכל זאת מקור כלשהו למנהג מוזר זה?</span>**

**<span dir="rtl">דבר דומה יחיד שהצלחתי למצוא, נקרא בשם</span>
Brumotactillophobia <span dir="rtl"></span>**

**<span dir="rtl">ברומו-טקטילו- פוביה.  
אנשים הסובלים מפוביה זו, חייבים להפריד בין המזונות שהם אוכלים, וכל ערבוב
של סוגי מזון על הצלחת יגרום להם להימנע מלאכול.</span>**

**<span dir="rtl">תופעה כזו נפוצה אצל ילדים בגיל מסוים, אך נדירה אצל
מבוגרים.</span>**
