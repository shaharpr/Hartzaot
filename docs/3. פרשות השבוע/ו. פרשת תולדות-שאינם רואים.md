<span dir="rtl"><u>פרשת "תולדות" – שאינם רואים</u></span>

<u><span dir="rtl">ספר בראשית פרק כז</span></u>

<span dir="rtl">(א) וַיְהִי כִּי זָקֵן יִצְחָק **וַתִּכְהֶיןָ עֵינָיו מֵרְאֹת** וַיִּקְרָא אֶת עֵשָׂו
בְּנוֹ הַגָּדֹל וַיֹּאמֶר אֵלָיו בְּנִי וַיֹּאמֶר אֵלָיו הִנֵּנִי:</span>

<span dir="rtl">......</span>

<span dir="rtl">(ו) וְרִבְקָה אָמְרָה אֶל יַעֲקֹב בְּנָהּ לֵאמֹר הִנֵּה שָׁמַעְתִּי אֶת אָבִיךָ מְדַבֵּר
אֶל עֵשָׂו אָחִיךָ לֵאמֹר</span>:

<span dir="rtl">(ז) הָבִיאָה לִּי צַיִד וַעֲשֵׂה לִי **מַטְעַמִּים** וְאֹכֵלָה וַאֲבָרֶכְכָה לִפְנֵי
יְהֹוָה לִפְנֵי מוֹתִי</span>:

<span dir="rtl">......</span>

<span dir="rtl">(כא) וַיֹּאמֶר יִצְחָק אֶל יַעֲקֹב **גְּשָׁה נָּא וַאֲמֻשְׁךָ** בְּנִי הַאַתָּה זֶה בְּנִי
עֵשָׂו אִם לֹא</span>:

<span dir="rtl">(כב) וַיִּגַּשׁ יַעֲקֹב אֶל יִצְחָק אָבִיו וַיְמֻשֵּׁהוּ וַיֹּאמֶר **הַקֹּל קוֹל יַעֲקֹב
וְהַיָּדַיִם יְדֵי עֵשָׂו**</span>:

<span dir="rtl">(כג) וְלֹא הִכִּירוֹ כִּי הָיוּ יָדָיו כִּידֵי עֵשָׂו אָחִיו שְׂעִרֹת
וַיְבָרֲכֵהוּ</span>:

<span dir="rtl">(כד) וַיֹּאמֶר אַתָּה זֶה בְּנִי עֵשָׂו וַיֹּאמֶר אָנִי</span>:

<span dir="rtl">(כה) וַיֹּאמֶר הַגִּשָׁה לִּי וְאֹכְלָה מִצֵּיד בְּנִי לְמַעַן תְּבָרֶכְךָ נַפְשִׁי **וַיַּגֶּשׁ
לוֹ וַיֹּאכַל וַיָּבֵא לוֹ יַיִן וַיֵּשְׁתְּ**</span>:

<span dir="rtl">(כו) וַיֹּאמֶר אֵלָיו יִצְחָק אָבִיו גְּשָׁה נָּא וּשֲׁקָה לִּי בְּנִי</span>:

<span dir="rtl">(כז) וַיִּגַּשׁ וַיִּשַּׁק לוֹ וַיָּרַח אֶת רֵיחַ בְּגָדָיו וַיְבָרֲכֵהוּ וַיֹּאמֶר רְאֵה
**רֵיחַ בְּנִי כְּרֵיחַ שָׂדֶה** אֲשֶׁר בֵּרֲכוֹ יְהֹוָה:</span>

<span dir="rtl">העיוורון הוא, כמובן, אחד המומים הקשים באדם מאז
ומעולם.</span>

<span dir="rtl">בתנ"ך המינוח הוא עִוֵּר ("לפני עִוֵּר לא תתן מכשול" – ויקרא
י"ט). וכתופעת זקנה, כנראה קטרקט (ירוד), כותבים "ותכהין עיניו" של יצחק,
"ולא כהו עיניו" של משה.</span>

<span dir="rtl">בלשון חכמים (משנה והלאה) משתמשים במונח "סומא", מקור
ארמי. השורש מופיע היום בעברית גם בתואר "סמוי" במובן מוסתר.</span>

<span dir="rtl">בלשון חכמים משתמשים גם במונח "סגי נהור", מארמית, "רב
האור". יש אומרים שבתחילה הייתה הכוונה לבעל עין אחת, שהעוורים רואים בו
"רב אור". המונח הזה, בגלל היפוך המשמעות, מוכלל גם להיפוך משמעות בכלל
"לשון סגי נהור".</span>

<span dir="rtl">לא ידוע לי על עיוורים מלידה בתנ"ך. אך מי שהאריך ימים לא
זכה לניתוח קטרקט...</span>

<span dir="rtl">"ויהי כי זקן יצחק ותכהין עיניו מראות"</span>

<span dir="rtl">"ועיני ישראל כבדו מזקן לא יוכל לראות" (בראשית
מ"ח)</span>

<span dir="rtl">פגיעה בעינים הייתה גם דרך התעללות בשבויים
"חשובים":</span>

<span dir="rtl">זה היה גורלו של שמשון הגיבור, וגם של המלך צדקיהו.</span>

<span dir="rtl">נשים לב שבקטע שציטטנו מהפרשה, משתמש יצחק בכל ארבעת
החושים האחרים.</span>

<span dir="rtl">"הקול קול יעקב", "ריח בני כריח השדה", "קרב בני ואמושך",
"הטעימני".</span>

<span dir="rtl">(לנקודה זו הסב את תשומת לבי ספרו המבריק של יורם טהרלב,
"שמחת תורה"...).</span>

<span dir="rtl">תופעה ידועה היא שהעיורון, חרף הקושי הגדול שהוא יוצר,
גורם לאנשים להעצים חושים אחרים, ומאפשר להם להגיע להישגים גדולים בתחומים
שונים, שבהם כשרונם גדול.</span>

<span dir="rtl">נכיר כמה מאלו שהתפרסמו חרף עיוורונם, ונתחיל מאמורא בבלי
בשם רב ששת.</span>

<span dir="rtl"><u>בבלי ברכות נ"ח, עם תרגום-פירוש עדין
שטיינזלץ.</u></span>

<span dir="rtl">(כל התלמוד, עם פירוש שטיינזלץ קיים ברשת ב"פורטל הדף
היומי"). כדאי לשים לב לשיטת הכתיבה. המקור כתוב בשחור מודגש. התרגום
באותיות קטנות ודקות, רק של הארמית, ובתוכן באותיות דקות אך גדולות יותר,
הוספת מילים מתבקשות, בגלל שיטת הקיצור של התלמוד הבבלי. הסוגריים בטקסט
הנוכחי משובשות בגלל ההעתקה מהרשת ולא תיקנתי במקרה זה.</span>

<span dir="rtl">מסופר</span>: <span dir="rtl">**רב ששת סגי נהור
הוה** </span>\[<span dir="rtl">עיוור היה</span>\]. <span dir="rtl">**הוו
קאזלי כולי עלמא לקבולי אפי מלכא, וקם אזל
בהדייהו** </span>\[<span dir="rtl">היו הולכים הכל לקבל את פני המלך,
ועמד והלך אתם</span>\] <span dir="rtl">**רב ששת. אשכחיה ההוא
מינא** </span>\[<span dir="rtl">מצאו מין
אחד</span>\] <span dir="rtl">ו**אמר
ליה** </span>\[<span dir="rtl">לו</span>\]: <span dir="rtl">**חצבי
לנהרא, כגני לייא** </span>\[<span dir="rtl">הכדים השלמים הולכים לנהר,
לאן הולכים הכדים השבורים</span>\], <span dir="rtl">כלומר, מה לעיוור
לראות בתהלוכה של המלך</span>? <span dir="rtl">**אמר
ליה** </span>\[<span dir="rtl">לו</span>\] <span dir="rtl">רב
ששת</span>: <span dir="rtl">**תא חזי דידענא טפי
מינך** </span>\[<span dir="rtl">בוא וראה שיודע אני יותר
ממך</span>\]. <span dir="rtl">**חלף גונדא קמייתא, כי קא
אוושא** </span>\[<span dir="rtl">עבר הגדוד
הראשון</span>, <span dir="rtl">וכאשר נשמע
הרעש</span>\] <span dir="rtl">**אמר ליה ההוא
מינא** </span>\[<span dir="rtl">לו אותו
המין</span>\]: <span dir="rtl">**אתא מלכא** </span>\[<span dir="rtl">בא
המלך</span>\]. <span dir="rtl">**אמר
ליה** </span>\[<span dir="rtl">לו</span>\] <span dir="rtl">**רב ששת: לא
קא אתי מלכא** </span>\[<span dir="rtl">בא
המלך</span>\]. <span dir="rtl">**חלף גונדא תניינא כי קא
אוושא** </span>\[<span dir="rtl">עבר הגדוד
השני</span>, <span dir="rtl">וכאשר נשמע
הרעש</span>\] <span dir="rtl">**אמר ליה ההוא
מינא** </span>\[<span dir="rtl">לו אותו
המין</span>\]: <span dir="rtl">**השתא קא אתי
מלכא** </span>\[<span dir="rtl">עכשיו בא
המלך</span>\]. <span dir="rtl">**אמר
ליה** </span>\[<span dir="rtl">לו</span>\] <span dir="rtl">**רב ששת: לא
קא אתי מלכא** </span>\[<span dir="rtl">בא
המלך</span>\]. <span dir="rtl">**חליף תליתאי כי קא
שתקא** </span>\[<span dir="rtl">עבר הגדוד השלישי,
וכאשר כולם השתתקו</span>\] <span dir="rtl">**אמר
ליה** </span>\[<span dir="rtl">לו</span>\] <span dir="rtl">**רב ששת:
ודאי השתא אתי מלכא** </span>\[<span dir="rtl">עכשיו בא המלך</span>\].

<span dir="rtl">**אמר
ליה** </span>\[<span dir="rtl">לו</span>\] <span dir="rtl">**ההוא
מינא** </span>\[<span dir="rtl">אותו
המין</span>\]: <span dir="rtl">**מנא** </span>\[<span dir="rtl">מנין</span>\] <span dir="rtl">**לך
הא** </span>\[<span dir="rtl">דבר זה</span>\]? <span dir="rtl">**אמר
ליה** </span>\[<span dir="rtl">לו</span>\] <span dir="rtl">רב
ששת</span>: <span dir="rtl">**דמלכותא
דארעא** </span>\[<span dir="rtl">שמלכות
הארץ</span>\] <span dir="rtl">היא **כעין מלכותא
דרקיעא** </span>\[<span dir="rtl">מלכות
הארץ</span>\], <span dir="rtl">**דכתיב** </span>\[<span dir="rtl">שכן נאמר</span>\] <span dir="rtl">בהתגלות
ה</span>': **"<span dir="rtl">צא ועמדת בהר לפני ה' והנה ה' עבר ורוח
גדולה וחזק מפרק הרים ומשבר סלעים לפני ה' לא ברוח ה' ואחר הרוח רעש לא
ברעש ה'. ואחר הרעש אש לא באש ה' ואחר האש קול דממה
דקה</span>.** <span dir="rtl">ויהי כשמוע אליהו וילט פניו באדרתו ויצא
ויעמוד פתח המערה</span>" ([<span dir="rtl">מלכים א' יט,
יא–יג</span>](https://www.sefaria.org.il/I_Kings.19.11-13)),
<span dir="rtl">הרי שהגילוי דווקא בזמן השתיקה</span>.

<span dir="rtl">**כי אתא מלכא** </span>\[<span dir="rtl">כאשר בא
המלך</span>\], <span dir="rtl">**פתח רב ששת וקא מברך
ליה** </span>\[<span dir="rtl">וברך אותו</span>\]. <span dir="rtl">**אמר
ליה ההוא מינא** </span>\[<span dir="rtl">לו אותו
מין</span>\] <span dir="rtl">בלגלוג</span>: <span dir="rtl">**למאן דלא
חזית ליה קא מברכת** </span>\[<span dir="rtl">למי שאינך רואה אתה
מברך</span>\]? <span dir="rtl">בסופו של דבר
שאלו</span>: <span dir="rtl">**ומאי הוי עליה דההוא
מינא** </span>\[<span dir="rtl">מה היה עליו</span>, <span dir="rtl">מה
קרה לו לאותו המין</span>\]? <span dir="rtl">**איכא
דאמרי** </span>\[<span dir="rtl">יש
שאומרים</span>\] <span dir="rtl">כי **חברוהי כחלינהו
לעיניה** </span>\[<span dir="rtl">חבריו נקרו את
עיניו</span>\], <span dir="rtl">**ואיכא
דאמרי** </span>\[<span dir="rtl">ויש
שאומרים</span>\] <span dir="rtl">ש**רב ששת נתן עיניו בו, ונעשה גל של
עצמות**</span>**.**

<span dir="rtl"><u>הסיפור בתרגומו והוספותיו של עדין שטיינזלץ:</u></span>

<span dir="rtl">רב ששת עיוור היה. היו הולכים הכל לקבל את פני המלך, ועמד
והלך אתם רב ששת. מצאו מין אחד ואמר לו: הכדים השלמים הולכים לנהר, לאן
הולכים הכדים השבורים (כלומר, מה לעיוור לראות בתהלוכה של המלך?). אמר לו
רב ששת: **בוא וראה שיודע אני יותר ממך**.</span>

<span dir="rtl">עבר הגדוד הראשון, וכאשר נשמע הרעש אמר לו אותו מין: בא
המלך. אמר לו רב ששת: לא בא המלך. עבר הגדוד השני, וכאשר נשמע הרעש אמר לו
אותו המין: עכשיו בא המלך. אמר לו רב ששת: לא בא המלך. עבר הגדוד השלישי,
וכאשר כולם השתתקו אמר לו רב ששת: ודאי עכשיו בא המלך.</span>

<span dir="rtl">אמר לו אותו המין: מנין לך דבר זה? אמר לו רב ששת: שמלכות
הארץ היא כעין מלכות השמים, שכן נאמר: "צא ועמדת בהר לפני ה' והנה ה' עבר
ורוח גדולה וחזק מפרק הרים ומשבר סלעים לפני ה'. לא ברוח ה'. ואחר הרוח
רעש, לא ברעש ה'. ואחר הרעש אש, לא באש ה', ואחר האש קול דממה דקה. ויהי
כשמוע אליהו וילט פניו באדרתו ויצא ויעמוד פתח המערה" (מלכים א' י"ט). הרי
שהגילוי דווקא בזמן השתיקה.</span>

<span dir="rtl">כאשר בא המלך, פתח רב ששת וברך אותו. אמר לו אותו מין
בלגלוג: למי שאינך רואה אתה מברך?</span>

<span dir="rtl">בסופו של דבר שאלו, מה היה עליו, מה קרה לו, לאותו המין?
יש שאומרים חבריו נקרו את עיניו, ויש שאומרים שרב ששת נתן עיניו בו ונעשה
גל של עצמות.</span>

<span dir="rtl">רב ששת מופיע מאות פעמים בתלמוד הבבלי, ואיננו יודעים אם
היה עיוור מלידה או פשוט מזקנה. השאלה אם עיוור מלידה יכול להיות חכם
בתקופת האמוראים, לפני חידושי הטכנולוגיה המקלים על עיוורים.</span>

<span dir="rtl">זה אפשרי בהחלט, מפני שהלימוד בתקופות קדומות היה מבוסס
במידה רבה על שמיעה, שינון, וזיכרון.</span>

<span dir="rtl">מקור נוסף שתומך בכך שהיו חכמים עיוורים:</span>

<u><span dir="rtl">מסכת כלה פרק שני</span> <span dir="rtl">(חיבור ששייך
לקבוצה של מסכתות קטנות לאחר המשנה).</span></u>

<span dir="rtl">\[ברייתא\] אי זהו רבו? כל שלִמדו משנה ותלמוד אבל לא מקרא.
דברי ר' מאיר. ר' יהודה אומר, כל שרוב תלמודו ממנו. ר' יוסי אומר, כל שהאיר
עינו במשנתו.</span>

<span dir="rtl">אם היה רבו סומא, אל יאמר לו, ר', שקעה חמה, אלא יאמר לו,
סלק תפילך:</span>

<span dir="rtl">(לא מניחים תפילין בלילה).</span>

<span dir="rtl">כלומר, הרב העיוור יכול לְלַמֵּד משנה ותלמוד.</span>

<span dir="rtl">חכם עיוור ידוע מימי הביניים הוא ר' יצחק סגי נהור.</span>

<span dir="rtl"><u>ר' יצחק סגי נהור (1160-1235, פרובאנס,
צרפת)</u></span>

<span dir="rtl">רבי יצחק קיבל את חכמת הקבלה מאביו הראב"ד ומזקנו [הראב"ד
השני](https://he.wikipedia.org/wiki/%D7%94%D7%A8%D7%90%D7%91%22%D7%93_%D7%94%D7%A9%D7%A0%D7%99)</span>.
<span dir="rtl">היה רבם של רבי [עזרא ורבי
עזריאל](https://he.wikipedia.org/wiki/%D7%A2%D7%96%D7%A8%D7%90_%D7%95%D7%A2%D7%96%D7%A8%D7%99%D7%90%D7%9C_%D7%91%D7%A0%D7%99_%D7%A9%D7%9C%D7%9E%D7%94)</span> <span dir="rtl">מגרונה,
רבותיו של
ה[רמב"ן](https://he.wikipedia.org/wiki/%D7%A8%D7%9E%D7%91%22%D7%9F)</span>,
<span dir="rtl">שלפי דברי רבי [חיים
ויטאל](https://he.wikipedia.org/wiki/%D7%97%D7%99%D7%99%D7%9D_%D7%95%D7%99%D7%98%D7%90%D7%9C)</span> <span dir="rtl">המשיכו
את שלשלת הקבלה. השפעתו על חוגי המקובלים הספרדים בדורו הייתה כה רבה, עד
שבספרי המקובלים הספרדים מתקופתו הוא מכונה בכינוי "החסיד", בלי לפרט את
שמו.
רבינו [בחיי](https://he.wikipedia.org/wiki/%D7%91%D7%97%D7%99%D7%99_%D7%91%D7%9F_%D7%90%D7%A9%D7%A8)</span> <span dir="rtl">בפירושו
על בראשית (לב, י) מזכירו בתואר "אבי הקבלה"</span>.

<span dir="rtl">.....</span>

<span dir="rtl">המזרחן הגרמני אריך בישוף</span> (Erich Bischoff)
<span dir="rtl">טען כי ר' יצחק סגי נהור היה המקור הראשון לרעיון [עשר
הספירות](https://he.wikipedia.org/wiki/%D7%A2%D7%A9%D7%A8_%D7%94%D7%A1%D7%A4%D7%99%D7%A8%D7%95%D7%AA)</span> <span dir="rtl">בקבלה,
.....</span>

<span dir="rtl">המלחין
ה[ארגנטינאי](https://he.wikipedia.org/wiki/%D7%90%D7%A8%D7%92%D7%A0%D7%98%D7%99%D7%A0%D7%90%D7%99)</span> <span dir="rtl">אוסוולדו
גוליחוב הלחין בשנת 1997 יצירה
ל[קלרינט](https://he.wikipedia.org/wiki/%D7%A7%D7%9C%D7%A8%D7%99%D7%A0%D7%98)</span> [<span dir="rtl">כליזמר</span>](https://he.wikipedia.org/wiki/%D7%9B%D7%9C%D7%99%D7%96%D7%9E%D7%A8_(%D7%9E%D7%A1%D7%95%D7%A8%D7%AA_%D7%9E%D7%95%D7%96%D7%99%D7%A7%D7%9C%D7%99%D7%AA)) <span dir="rtl">ול[רביעיית
מיתרים](https://he.wikipedia.org/wiki/%D7%A8%D7%91%D7%99%D7%A2%D7%99%D7%99%D7%AA_%D7%9E%D7%99%D7%AA%D7%A8%D7%99%D7%9D)</span> <span dir="rtl">בשם
"חלומותיו ותפילותיו של רבי יצחק סגי נהור".</span>

<span dir="rtl">רוב ספריו עדיין בכתבי יד. מיצירותיו החשובות, פירוש לספר
יצירה, שרבים אחריו השתמשו בפירוש זה.</span>

<span dir="rtl">בספרות היוונית העתיקה (בערך תקופת הנביאים אצלנו) מופיע
הטיפוס של הנביא העיוור. מי שהמראות הטבעיים מסביבו לא מסיחים את דעתו, הוא
רואה את העבר והעתיד.</span>

<span dir="rtl">**טיריסיאס** הוא הנביא העיוור ב"אדיפוס המלך" (סופוקלס)
וטרגדיות אחרות.</span>

<span dir="rtl">הנה קטע מ"אידיפוס המלך" בתרגום שאול טשרניחובסקי, המופיע
בפרויקט "בן יהודה".</span>

<span dir="rtl">המגפה בתבי פורצת בעוון רצח המלך ליוס. בסוף יתברר
שאידיפוס שהוא בנו (ולא ידע זאת, כי בהיוולדו הורחק מעירו) הוא זה רצח את
אביו ונישא לאמו. הגילוי הוא באמצעות הנביא העיוור.</span>

**\[<span dir="rtl">טירסיאס מופיע, נער נוהג אותו</span>\]**

**<span dir="rtl">המקהלה</span>**

<span dir="rtl">הִנֵּה הָאִישׁ יַרְאֶנּוּ! שָׁם הֵם נוֹהֲגִים</span>

<span dir="rtl">אֶת הַנָּבִיא הַאֱלֹהִי, שֶׁאֵין</span>

<span dir="rtl">בִּלְתּוֹ בִבְנֵי אָדָם לָדַעַת הָאֱמֶת.</span>

**<span dir="rtl">אידיפוס</span>**

<span dir="rtl">טֵירֶסִיאַס, יוֹדֵעַ כָּל הַתַּעֲלוּמוֹת,</span>

<span dir="rtl">רָזֵי הָאָרֶץ וּמִסְתְּרֵי שָׁמָיִם,</span>

<span dir="rtl">אֵינְךָ רוֹאֶה הָעִיר, אֲבָל יוֹדֵעַ</span>

<span dir="rtl">אַתָּה מְצוּקָתָהּ. אַתָּה מוֹשִׁיעַ</span>

<span dir="rtl">לָהּ וּמִפְלָט, וְאֵין אַחֵר בִּלְתֶּךָ.</span>

<span dir="rtl">כִּי פֶבּוֹס הוּא (אִם לֹא מִפִּי צִירַי שָׁמַעְתָּ)</span>

<span dir="rtl">שָׁלַח דְּבָרוֹ – כִּי לוֹ דָרַשְׁנוּ – כָּכָה:</span>

<span dir="rtl">לֹא תַּעֲמֹד הַמַּגֵּפָה, בִּלְתִּי</span>

<span dir="rtl">אִם יִמָּצֵא לוֹקֵחַ נֶפֶשׁ לַיוֹס</span>

<span dir="rtl">וּנְמִיתֵהוּ אוֹ יִגְלֶה מִן הַקִּרְיָה.</span>

<span dir="rtl">אַל תַּעֲלֵם מִמֶּנּוּ אֶת אָמְרָה צִפּוֹר</span>

<span dir="rtl">אוֹ דֶרֶך נְחָשִׁים אַחֵר יָדָעְתָּ,</span>

<span dir="rtl">פַּלֵּט רֹאשְׁךָ, פַּלֵּט הָעִיר, פַּלְּטֵנִי,</span>

<span dir="rtl">הָסֵר מִמֶּנּוּ אֶת עֲוֹן הַדָּם הַזֶּה!</span>

<span dir="rtl">בְּךָ בָטַחְנוּ; לַעֲזֹב עִם אָח</span>

<span dir="rtl">בְּכָל מְאֹדְךָ – הֵן אֵין עָמָל יָפֶה מִזֶּה.</span>

**<span dir="rtl">טירסיאס</span>**

**\[<span dir="rtl">מדבר לנפשו</span>\]**

<span dir="rtl">אֲהָהּ, מָה נּוֹרָאָה הַדַּעַת, וְלַשָּׁוְא</span>

<span dir="rtl">לוֹ לַיּוֹדֵעַ. וְגַם יָדַעְתִּי,</span>

<span dir="rtl">אַךְ שׁוּב שָׁכָחְתִּי; לוּלֵא זֹאת לא בָאתִי.</span>

**<span dir="rtl">אידיפוס</span>**

<span dir="rtl">מָה לָּךְ, כִּי נְכָאִים אַךְ תֶּהֱגֶה, הַגֵּד?</span>

**<span dir="rtl">טירסיאס</span>**

<span dir="rtl">שַׁלְּחֵנִי אֶל בֵּיתִי, וְיֵקַל לָשֵׂאת אָז לִי</span>

<span dir="rtl">שֶׁלִּי וּלְךָ שֶׁלָּךְ, אִם בְּקוֹלִי תִשְׁמַע.</span>

<span dir="rtl">הוא לא רוצה להשמיע את האמת המרה, שרק הנביא העיוור יודע
אותה, אך נאלץ.</span>

<span dir="rtl">בסוף המחזה אדיפוס מעוור את עצמו.</span>

<span dir="rtl">האירוניה של היצירה היא שעיוורונו האמיתי של אידיפוס היה
דווקא, כאשר ראה, עכשיו כשהוא יודע את האמת, הוא עיוור.</span>

<span dir="rtl">ונעבור לתקופתנו אנו.</span>

<span dir="rtl">עיוור יכול להיות גם טרוריסט מוצלח:</span>

<u>[<span dir="rtl">שייח</span>'](https://he.wikipedia.org/wiki/%D7%A9%D7%99%D7%99%D7%97%27) <span dir="rtl">עֹמַר
עבד
א-רַחְמַאן ב[ערבית](https://he.wikipedia.org/wiki/%D7%A2%D7%A8%D7%91%D7%99%D7%AA)</span>: <span dir="rtl">ألشيخ
عمر عبد الرحمن; (1938-2017)</span></u>

<span dir="rtl">היה
מנהיג [מוסלמי](https://he.wikipedia.org/wiki/%D7%9E%D7%95%D7%A1%D7%9C%D7%9E%D7%99)</span> [<span dir="rtl">מצרי</span>](https://he.wikipedia.org/wiki/%D7%9E%D7%A6%D7%A8%D7%99) <span dir="rtl">עיוור,
שהיה ידוע בכינויו השיח' העיוור</span>. <span dir="rtl">היה בעל תואר
דוקטור מ[אוניברסיטת
אל-אזהר](https://he.wikipedia.org/wiki/%D7%90%D7%95%D7%A0%D7%99%D7%91%D7%A8%D7%A1%D7%99%D7%98%D7%AA_%D7%90%D7%9C-%D7%90%D7%96%D7%94%D7%A8)</span> <span dir="rtl">שבמצרים</span>.

<span dir="rtl">החל משנת 1996 ועד מותו ריצה [מאסר
עולם](https://he.wikipedia.org/wiki/%D7%9E%D7%90%D7%A1%D7%A8_%D7%A2%D7%95%D7%9C%D7%9D)...
ב[ארצות
הברית](https://he.wikipedia.org/wiki/%D7%90%D7%A8%D7%A6%D7%95%D7%AA_%D7%94%D7%91%D7%A8%D7%99%D7%AA)</span>,
<span dir="rtl">לאחר שהורשע במעורבות ב[פיצוץ מכונית התופת בבנייני
התאומים](https://he.wikipedia.org/wiki/%D7%94%D7%A4%D7%99%D7%92%D7%95%D7%A2_%D7%91%D7%9E%D7%92%D7%93%D7%9C%D7%99_%D7%94%D7%AA%D7%90%D7%95%D7%9E%D7%99%D7%9D_(1993))</span>,
<span dir="rtl">שבו נהרגו שישה ונפצעו יותר מאלף בני אדם</span>.

<span dir="rtl">אבל היו וישנם עיוורים הרבה יותר חיוביים:</span>

<span dir="rtl">הותיקים שעסקו בחינוך או מקצועות חברתיים, הכירו את הספר
"הריאיון המסייע", שנכתב על ידי אברהם בנימין ז"ל, פסיכולוג, לימד באורנים,
והתקשיתי למצוא עליו פרטים ביוגרפיים.</span>

<span dir="rtl"><u>אברהם בנימין- ציטוט</u></span>

"<span dir="rtl">אני עיוור מלידה... אני מזכיר מום זה כאן, כי אני חש חובה
לספר עליו למטופלי מיד עם ראשית הטיפול... למיטב ידיעתי שום מטופל לא הפסיק
את הטיפול בשל עיוורוני, אף כי אין לי ספק שהיו מי שהדבר הרתיע אותם ומנע
מהם להגיע אלי</span>.  
<span dir="rtl">אני משתדל להתייחס למצב כאילו הוא מובן מאליו, איני יכול
לראות הבעות פנים, לעולם לא אדע כיצד נראה המטופל. אין ספק שאני מחמיץ
רמזים בלתי מילוליים. אין כל פיצוי על כך. מצד אחר, אילו חשבתי כי בעיוורון
יש משום מכשול שלא ניתן להתגבר עליו, הייתי בוחר מקצוע אחר</span>".

<span dir="rtl"><u>ייבדל לחיים ארוכים המשורר ארז ביטון. (קטעים
מהויקיפדיה)</u></span>

<span dir="rtl">ארז ביטון נולד
בעיר [אוראן](https://he.wikipedia.org/wiki/%D7%90%D7%95%D7%A8%D7%90%D7%9F)</span> <span dir="rtl">שב[אלג'יריה](https://he.wikipedia.org/wiki/%D7%90%D7%9C%D7%92%27%D7%99%D7%A8%D7%99%D7%94)</span> <span dir="rtl">להורים
ילידי [מרוקו](https://he.wikipedia.org/wiki/%D7%9E%D7%A8%D7%95%D7%A7%D7%95)</span> <span dir="rtl">וקיבל
את השם הפרטי יעיש</span>. <span dir="rtl">הוא [עלה
לישראל](https://he.wikipedia.org/wiki/%D7%94%D7%A2%D7%9C%D7%99%D7%99%D7%94_%D7%94%D7%94%D7%9E%D7%95%D7%A0%D7%99%D7%AA)</span> <span dir="rtl">עם
משפחתו בשנת </span>[1949](https://he.wikipedia.org/wiki/1949)
<span dir="rtl">. כמו עולים רבים בתקופה זו שוכנה משפחתו
ב[מעברה](https://he.wikipedia.org/wiki/%D7%9E%D7%A2%D7%91%D7%A8%D7%94)</span> <span dir="rtl">ב[רעננה](https://he.wikipedia.org/wiki/%D7%A8%D7%A2%D7%A0%D7%A0%D7%94)</span>,
<span dir="rtl">ולאחר מכן עבר ביטון
ל[לוד](https://he.wikipedia.org/wiki/%D7%9C%D7%95%D7%93)</span>.
<span dir="rtl">ב־</span>[1952](https://he.wikipedia.org/wiki/1952),
<span dir="rtl">כשהיה בן עשר, הוא נפצע מפיצוץ [רימון
יד](https://he.wikipedia.org/wiki/%D7%A8%D7%99%D7%9E%D7%95%D7%9F_%D7%99%D7%93)</span> <span dir="rtl">שמצא,
מה שגרם לו
ל[עיוורון](https://he.wikipedia.org/wiki/%D7%A2%D7%99%D7%95%D7%95%D7%A8%D7%95%D7%9F)</span> <span dir="rtl">ול[קטיעת](https://he.wikipedia.org/wiki/%D7%A7%D7%98%D7%99%D7%A2%D7%94)</span> <span dir="rtl">ידו
השמאלית. בעקבות זאת עבר ל[בית חינוך
עיוורים](https://he.wikipedia.org/wiki/%D7%91%D7%99%D7%AA_%D7%97%D7%99%D7%A0%D7%95%D7%9A_%D7%A2%D7%99%D7%95%D7%95%D7%A8%D7%99%D7%9D)</span> <span dir="rtl">בירושלים
ושם הוחלף שמו לארז. סיים לימודים ל[תעודת
בגרות](https://he.wikipedia.org/wiki/%D7%AA%D7%A2%D7%95%D7%93%D7%AA_%D7%91%D7%92%D7%A8%D7%95%D7%AA)</span> <span dir="rtl">ב[סמינר
ליפשיץ](https://he.wikipedia.org/wiki/%D7%9E%D7%9B%D7%9C%D7%9C%D7%AA_%D7%9C%D7%99%D7%A4%D7%A9%D7%99%D7%A5)</span> <span dir="rtl">ב[ירושלים](https://he.wikipedia.org/wiki/%D7%99%D7%A8%D7%95%D7%A9%D7%9C%D7%99%D7%9D)</span>,
<span dir="rtl">ולאחר מכן המשיך ללימודי [תואר
ראשון](https://he.wikipedia.org/wiki/%D7%AA%D7%95%D7%90%D7%A8_%D7%A8%D7%90%D7%A9%D7%95%D7%9F)</span> <span dir="rtl">ב[עבודה
סוציאלית](https://he.wikipedia.org/wiki/%D7%A2%D7%91%D7%95%D7%93%D7%94_%D7%A1%D7%95%D7%A6%D7%99%D7%90%D7%9C%D7%99%D7%AA)</span> <span dir="rtl">ב[אוניברסיטה
העברית](https://he.wikipedia.org/wiki/%D7%94%D7%90%D7%95%D7%A0%D7%99%D7%91%D7%A8%D7%A1%D7%99%D7%98%D7%94_%D7%94%D7%A2%D7%91%D7%A8%D7%99%D7%AA)</span> <span dir="rtl">ו[תואר
שני](https://he.wikipedia.org/wiki/%D7%AA%D7%95%D7%90%D7%A8_%D7%A9%D7%A0%D7%99)</span> <span dir="rtl">ב[פסיכולוגיה
שיקומית](https://he.wikipedia.org/wiki/%D7%A4%D7%A1%D7%99%D7%9B%D7%95%D7%9C%D7%95%D7%92%D7%99%D7%94_%D7%A9%D7%99%D7%A7%D7%95%D7%9E%D7%99%D7%AA)</span> <span dir="rtl">ב[אוניברסיטת
בר־אילן](https://he.wikipedia.org/wiki/%D7%90%D7%95%D7%A0%D7%99%D7%91%D7%A8%D7%A1%D7%99%D7%98%D7%AA_%D7%91%D7%A8-%D7%90%D7%99%D7%9C%D7%9F)</span>.

<span dir="rtl">במשך יותר משבע שנים עבד כ[עובד
סוציאלי](https://he.wikipedia.org/wiki/%D7%A2%D7%95%D7%91%D7%93_%D7%A1%D7%95%D7%A6%D7%99%D7%90%D7%9C%D7%99)</span> <span dir="rtl">ב[אשקלון](https://he.wikipedia.org/wiki/%D7%90%D7%A9%D7%A7%D7%9C%D7%95%D7%9F)</span>,
<span dir="rtl">ואחר כך כחמש שנים במחלקה הסוציאלית במועצת [אור
יהודה](https://he.wikipedia.org/wiki/%D7%90%D7%95%D7%A8_%D7%99%D7%94%D7%95%D7%93%D7%94)</span>,
<span dir="rtl">ושלוש שנים נוספות ב[בית החולים לחולי
נפש](https://he.wikipedia.org/wiki/%D7%91%D7%99%D7%AA_%D7%97%D7%95%D7%9C%D7%99%D7%9D_%D7%A4%D7%A1%D7%99%D7%9B%D7%99%D7%90%D7%98%D7%A8%D7%99)</span> <span dir="rtl">(שנסגר
מאז) [נווה
און](https://he.wikipedia.org/w/index.php?title=%D7%A0%D7%95%D7%95%D7%94_%D7%90%D7%95%D7%9F&action=edit&redlink=1)</span> <span dir="rtl">ב[רמת
גן](https://he.wikipedia.org/wiki/%D7%A8%D7%9E%D7%AA_%D7%92%D7%9F)</span>.
<span dir="rtl">תחומי עבודתו והתמחותו מגוונים: בשנותיו הרבות כעובד
סוציאלי
וכ[פסיכולוג](https://he.wikipedia.org/wiki/%D7%A4%D7%A1%D7%99%D7%9B%D7%95%D7%9C%D7%95%D7%92)</span> <span dir="rtl">שיקומי
צבר ניסיון כמטפל פסיכו־סוציאלי. הוא התמחה בטיפול במשפחות רב־בעייתיות
ובנכים פיזית ונפשית. כמו כן הדריך ביטון במשך שנים עובדים סוציאליים
וסטודנטים לעבודה סוציאלית מהאוניברסיטה העברית ומאוניברסיטת
בר־אילן</span>.

<span dir="rtl">ביטון נחשב לאחד היוצרים הראשונים שייצגו את "הקול המזרחי"
– קולן של [עדות
המזרח](https://he.wikipedia.org/wiki/%D7%9E%D7%96%D7%A8%D7%97%D7%99%D7%9D)</span>.
<span dir="rtl">שירתו מבטאת את שבר ההגירה ארצה וכן את מאבקה של התרבות
המזרחית למצוא את מקומה בתוך הפסיפס הישראלי. אחד משיריו הידועים הוא "[שיר
זוהרה
אלפסיה](https://he.wikipedia.org/w/index.php?title=%D7%A9%D7%99%D7%A8_%D7%96%D7%95%D7%94%D7%A8%D7%94_%D7%90%D7%9C%D7%A4%D7%A1%D7%99%D7%94&action=edit&redlink=1)",
העוסק ב[זמרת המרוקאית
היהודייה](https://he.wikipedia.org/wiki/%D7%96%D7%95%D7%94%D7%A8%D7%94_%D7%90%D7%9C%D7%A4%D7%A1%D7%99%D7%94)</span> <span dir="rtl">שעלתה
לישראל וחוותה בה הידרדרות מעמדית וחייתה חיים פשוטים, אחרי שזכתה לתהילה
כזמרת מלכותית במרוקו.</span>

<span dir="rtl">הנה אחד משיריו האוטוביוגרפיים.</span>

**<span dir="rtl">להיות אורג</span>**

**<span dir="rtl">בְּבֵית חִנּוּךְ עִוְרִים בִּירוּשָׁלַיִם</span>**

**<span dir="rtl">הָיָה אָדוֹן צְבִי הַמְנַהֵל</span>**

**<span dir="rtl">מַצִּיג אוֹתִי</span>**

**<span dir="rtl">בִּפְנֵי הָאוֹרְחִים שֶׁל הַמּוֹסָד</span>**

**<span dir="rtl">וְאוֹמֵר</span>**

**<span dir="rtl">הַיֶּלֶד הַזֶּה כְּשֶׁיִּגְדַּל</span>**

**<span dir="rtl">נַתְקִין לוֹ</span>**

**<span dir="rtl">רְצוּעָה אַחַת</span>**

**<span dir="rtl">עַל כֶּתֶף שְׂמֹאל</span>**

**<span dir="rtl">וּרְצוּעָה אַחַת</span>**

**<span dir="rtl">עַל כֶּתֶף יָמִין</span>**

**<span dir="rtl">וְנַעֲשֶׂה אוֹתוֹ</span>**

**<span dir="rtl">אוֹרֵג</span>**

**<span dir="rtl">וְיִהְיֶה עוֹשֶׂה שְׁטִיחִים</span>**

**<span dir="rtl">לִמְלָכִים</span>**

**<span dir="rtl">וְלִנְסִיכִים.</span>**

**<span dir="rtl">אוֹרֵג לֹא נִהְיֵיתִי</span>**

**<span dir="rtl">אֲבָל לִפְעָמִים</span>**

**<span dir="rtl">בִּרְגָעִים שֶׁל חֶסֶד</span>**

**<span dir="rtl">שִׁירַי נַעֲשִׂים</span>**

**<span dir="rtl">מַרְבַדִּים קְטַנִּים</span>**

**<span dir="rtl">לְכָל אוֹרֵחַ</span>**

**<span dir="rtl">וּלְכָל דִּכְפִין.</span>**

<span dir="rtl">ולהלן שני עיוורים מפורסמים מאומות העולם:</span>

<span dir="rtl"><u>לואי ברייל (1809-1852)</u></span>

<span dir="rtl">לואי ברייל נולד בכפר קטן
ליד [פריז](https://he.wikipedia.org/wiki/%D7%A4%D7%A8%D7%99%D7%96)</span>, [<span dir="rtl">צרפת</span>](https://he.wikipedia.org/wiki/%D7%A6%D7%A8%D7%A4%D7%AA).
<span dir="rtl">בגיל 3 התעוור ברייל, לאחר ששיחק במרצע של אביו
ה[בורסקאי](https://he.wikipedia.org/wiki/%D7%91%D7%95%D7%A8%D7%A1%D7%A7%D7%90%D7%99)</span> <span dir="rtl">(מעבד
עורות). אף על פי שאיבד את ראייתו, הוא למד במשך שנתיים בבית הספר שבכפרו
יחד עם חבריו הרואים, עד שהגיע למסקנה שלא יוכל להתקדם יותר מבלי שילמד
לכתוב ולקרוא. בגיל 12, הוא נשלח לבית-ספר לילדים עיוורים בפריז</span>.

<span dir="rtl">בית-הספר לעיוורים בפריז הוקם
ב</span>-[1784](https://he.wikipedia.org/wiki/1784) <span dir="rtl">על
ידי [ולנטין
האווי](https://he.wikipedia.org/w/index.php?title=%D7%95%D7%9C%D7%A0%D7%98%D7%99%D7%9F_%D7%94%D7%90%D7%95%D7%95%D7%99&action=edit&redlink=1)</span> (Valentin
Haüy). <span dir="rtl">האווי גילה, **שעיוורים יכולים לזהות טקסט שנכתב
באותיות מובלטות**, והצליח ללמד ילדים עיוורים לקרוא בדרך זו. בנוסף למדו
הילדים בבית-הספר מיומנויות בסיסיות שיעזרו להם להתפרנס</span>.

<span dir="rtl">גם ברייל למד לקרוא בדרך זו, אלא שהוא נתקל בכמה בעיות.
ראשית, האותיות היו מאוד גדולות
ולכן [הספרים](https://he.wikipedia.org/wiki/%D7%A1%D7%A4%D7%A8)</span> <span dir="rtl">היו
גדולים ומגושמים. שנית, הספרים שהודפסו על ידי לחיצה של
תיל [נחושת](https://he.wikipedia.org/wiki/%D7%A0%D7%97%D7%95%D7%A9%D7%AA)</span> <span dir="rtl">לתוך
צד אחד של הדף באמצעות [מכבש
דפוס](https://he.wikipedia.org/wiki/%D7%9E%D7%9B%D7%91%D7%A9_%D7%93%D7%A4%D7%95%D7%A1)</span>,
<span dir="rtl">היו יקרים, ובית-הספר החזיק רק ארבעה עשר ספרים כאלה.
בנוסף לכך, הקריאה בספרים הייתה מסורבלת, מכיוון שהשיטה שבה הדפיסו את
הספרים יצרה קושי להפריד בין האותיות, וגם מפני שהקריאה הייתה כל כך איטית,
שעד שברייל הגיע לסוף משפט הוא כבר שכח את תחילתו. למרות כל הקשיים, ברייל
קרא את כל ארבעה עשר הספרים שעמדו לרשותו</span>.

<span dir="rtl">ברייל ניסה להמציא שיטה פשוטה יותר שתאפשר לאנשים עיוורים
לקרוא ספרים במהירות, אך ללא הצלחה. התפנית הגיעה ב1821 כשבבית הספר הופיע
חייל בשם שארל ברבייה</span> (Charles Barbier), <span dir="rtl">וסיפר על
שיטה שהמציא בשם "כתיבת לילה". השיטה, אפשרה להעביר פקודות בין חיילים בתוך
תעלה, ללא צורך לדבר ולחשוף את מיקומם, על ידי שימוש
ב[מטריצות](https://he.wikipedia.org/wiki/%D7%9E%D7%98%D7%A8%D7%99%D7%A6%D7%94)</span> <span dir="rtl">של
שתים-עשרה נקודות מובלטות. השיטה אמנם הייתה מסובכת ונדחתה על ידי הצבא, אך
ברייל ששמע על השיטה הבין מיד את הפוטנציאל של שימוש בנקודות מובלטות,
ופיתח שיטה פשוטה יותר המבוססת על מטריצות של שש נקודות</span>.

<span dir="rtl">...</span> <span dir="rtl">כתב ברייל התקבל כתקן שנתיים
לאחר מותו וממשלת צרפת הכירה בו באופן רשמי כ[שפה
רשמית](https://he.wikipedia.org/wiki/%D7%A9%D7%A4%D7%94_%D7%A8%D7%A9%D7%9E%D7%99%D7%AA)</span> <span dir="rtl">של
העיוורים. ברייל כונה
"[גוטנברג](https://he.wikipedia.org/wiki/%D7%99%D7%95%D7%94%D7%90%D7%9F_%D7%92%D7%95%D7%98%D7%A0%D7%91%D7%A8%D7%92)</span> <span dir="rtl">של
העיוורים</span>".

<span dir="rtl">ברייל נפטר בשנת 1852, בהיותו בן 43, כתוצאה
מ[מחלת](https://he.wikipedia.org/wiki/%D7%9E%D7%97%D7%9C%D7%94)</span> <span dir="rtl">ה[שחפת](https://he.wikipedia.org/wiki/%D7%A9%D7%97%D7%A4%D7%AA).</span>

<span dir="rtl">ואולי העיוורת המפורסמת מכולם</span>

<span dir="rtl"><u>הלן קלר (1880-1968, ארה"ב)</u></span>

<span dir="rtl">הלן קלר נולדה
ב[טוסקומביה](https://he.wikipedia.org/wiki/%D7%98%D7%95%D7%A1%D7%A7%D7%95%D7%9E%D7%91%D7%99%D7%94)</span> <span dir="rtl">שב[אלבמה](https://he.wikipedia.org/wiki/%D7%90%D7%9C%D7%91%D7%9E%D7%94)</span> <span dir="rtl">...</span>.

<span dir="rtl">כשהייתה בת 19 חודשים נדבקה במחלה שאותה הרופאים הגדירו
כ"גודש חמור
ב[קיבה](https://he.wikipedia.org/wiki/%D7%A7%D7%99%D7%91%D7%94)</span> <span dir="rtl">וב[מוח](https://he.wikipedia.org/wiki/%D7%9E%D7%95%D7%97)",
שהייתה כנראה
מחלת [שנית](https://he.wikipedia.org/wiki/%D7%A9%D7%A0%D7%99%D7%AA)</span> <span dir="rtl">או [דלקת
קרום
המוח](https://he.wikipedia.org/wiki/%D7%93%D7%9C%D7%A7%D7%AA_%D7%A7%D7%A8%D7%95%D7%9D_%D7%94%D7%9E%D7%95%D7%97)</span>.
<span dir="rtl">קלר הבריאה, אך המחלה הותירה אותה **חירשת ועיוורת**.
התנהגותה נעשתה לבלתי נסבלת. כשהסובבים אותה נכשלו בהבנת רצונה, הייתה
נכנסת להתקפי זעם: היא הייתה משתרעת על הרצפה, בועטת, מכה וצורחת. הלן
נעשתה גם מאוד מפונקת, מכיוון שהוריה שריחמו עליה נתנו לה לעשות כאוות נפשה
תמיד</span>.

<span dir="rtl">בשנת</span>[1887](https://he.wikipedia.org/wiki/1887) 
<span dir="rtl">יצרו הוריה קשר עם [אלכסנדר גרהם
בל](https://he.wikipedia.org/wiki/%D7%90%D7%9C%D7%9B%D7%A1%D7%A0%D7%93%D7%A8_%D7%92%D7%A8%D7%94%D7%9D_%D7%91%D7%9C)</span>,
<span dir="rtl">שעבד עם ילדים חירשים. הוא יעץ להם לפנות ל[מכון פרקינס
לעיוורים](https://he.wikipedia.org/w/index.php?title=%D7%9E%D7%9B%D7%95%D7%9F_%D7%A4%D7%A8%D7%A7%D7%99%D7%A0%D7%A1_%D7%9C%D7%A2%D7%99%D7%95%D7%95%D7%A8%D7%99%D7%9D&action=edit&redlink=1)</span> <span dir="rtl">ב[בוסטון](https://he.wikipedia.org/wiki/%D7%91%D7%95%D7%A1%D7%98%D7%95%D7%9F)</span>, [<span dir="rtl">מסצ'וסטס</span>](https://he.wikipedia.org/wiki/%D7%9E%D7%A1%D7%A6%27%D7%95%D7%A1%D7%98%D7%A1).
<span dir="rtl">מכון פרקינס שלח אל קלר את [אן
סאליבן](https://he.wikipedia.org/wiki/%D7%90%D7%9F_%D7%A1%D7%90%D7%9C%D7%99%D7%91%D7%9F)</span> <span dir="rtl">כ[מורה](https://he.wikipedia.org/wiki/%D7%9E%D7%95%D7%A8%D7%94)</span> <span dir="rtl">כדי
שזו תנסה למצוא דרך לנפשה של קלר, זו הייתה תחילתן של 49 שנות עבודה
משותפת. סאליבן הייתה בת 21</span>, [<span dir="rtl">לקויית
ראייה</span>](https://he.wikipedia.org/wiki/%D7%9C%D7%A7%D7%95%D7%AA_%D7%A8%D7%90%D7%99%D7%99%D7%94) <span dir="rtl">וחסרת
ניסיון הוראה. הלן מתארת יום זה כיום המשמעותי
בחייה </span>"<span dir="rtl">הגדול בימי חיי, הוא היום בו הגיעה אלי
מורתי, אן מנספילד סאליבן, אני מלאה השתוממות בזכרי את הניגוד העצום שבין
שתי הנפשות אשר נקשרו זו בזו ביום ההוא</span>"<span dir="rtl">.</span>

<span dir="rtl">סאליבן הסתירה את עובדת מוגבלותה הפיזית מסובביה ולא אפשרה
להם לפגוע בהלן.</span>  <span dir="rtl">סאליבן תבעה וקיבלה רשות מאביה של
קלר לבודד את הילדה משאר המשפחה בבקתה. משימתה הראשונה הייתה לחנך את הילדה
המפונקת למשמעת. סאליבן תקשרה עם קלר בעזרת מחוות במגע גופני (כמו הזזת ידה
של קלר מחפץ שאסור לגעת בו) ובמישוש הפנים לגילוי [הבעות
הפנים](https://he.wikipedia.org/wiki/%D7%94%D7%91%D7%A2%D7%AA_%D7%A4%D7%A0%D7%99%D7%9D)</span>.
<span dir="rtl">סאליבן ניסתה ללמד את קלר את שמותיהם של חפצים שונים כשהיא
מאפשרת לקלר למשש את ידיה בזמן שהיא מאייתת את שמות החפצים ב[שפת
הסימנים](https://he.wikipedia.org/wiki/%D7%A9%D7%A4%D7%AA_%D7%94%D7%A1%D7%99%D7%9E%D7%A0%D7%99%D7%9D)</span>.
<span dir="rtl">.... הפריצה הגדולה של קלר בתקשורת עם סביבתה באה כשהבינה
שתנועות מסוימות שמורתה עשתה בכף ידה סימלו את המושג</span>
"[<span dir="rtl">מים</span>](https://he.wikipedia.org/wiki/%D7%9E%D7%99%D7%9D)"<span dir="rtl">.</span> <span dir="rtl">לאחר
מכן התישה את מורתה בתביעותיה לקבל את שמותיהם של כל העצמים המוכרים האחרים
בעולם</span>.

<span dir="rtl">סאליבן הצליחה להעניק לקלר כלים לחשיבה וללמד אותה לכתוב
בכתב רגיל. בין ...</span>

<span dir="rtl">בגיל שלוש עשרה הלן ידעה לקרוא ברייל בשפות רבות:
אנגלית</span>, [<span dir="rtl">גרמנית</span>](https://he.wikipedia.org/wiki/%D7%92%D7%A8%D7%9E%D7%A0%D7%99%D7%AA), [<span dir="rtl">צרפתית</span>](https://he.wikipedia.org/wiki/%D7%A6%D7%A8%D7%A4%D7%AA%D7%99%D7%AA), [<span dir="rtl">יוונית</span>](https://he.wikipedia.org/wiki/%D7%99%D7%95%D7%95%D7%A0%D7%99%D7%AA) <span dir="rtl">ו[לטינית](https://he.wikipedia.org/wiki/%D7%9C%D7%98%D7%99%D7%A0%D7%99%D7%AA)</span>.
<span dir="rtl">לאחר מכן, למדה קלר לדבר בסיועה של גברת פולר, מנהלת בית
ספר לילדים חרשים אילמים בבוסטון, בעזרת [שיטת
טדומה](https://he.wikipedia.org/w/index.php?title=%D7%98%D7%93%D7%95%D7%9E%D7%94&action=edit&redlink=1)</span> (Tadoma):
<span dir="rtl">נגיעה
ב[שפתיהם](https://he.wikipedia.org/wiki/%D7%A9%D7%A4%D7%AA%D7%99%D7%99%D7%9D)</span> <span dir="rtl">של
אחרים בזמן שדברו והרגשת התנודות</span>.

<span dir="rtl">כשקלר הייתה בת 24 היא סיימה בהצטיינות את לימודיה בקולג'
רדקליף, שם תרגמה בשבילה סאליבן
כל [מילה](https://he.wikipedia.org/wiki/%D7%9E%D7%99%D7%9C%D7%94_(%D7%91%D7%9C%D7%A9%D7%A0%D7%95%D7%AA))</span> <span dir="rtl">ב[כף
ידה](https://he.wikipedia.org/wiki/%D7%9B%D7%A3_%D7%99%D7%93)</span>.

<span dir="rtl">ב</span>-[1
<span dir="rtl">ביוני</span>](https://he.wikipedia.org/wiki/1_%D7%91%D7%99%D7%95%D7%A0%D7%99) [1968](https://he.wikipedia.org/wiki/1968) <span dir="rtl">מתה
קלר בשנתה, 26 ימים לפני יום הולדתה ה-88</span>.

<span dir="rtl">בעזרת כוח הרצון העצום שלה הפכה הלן לנואמת בעלת שם עולמי
ולסופרת</span>.

<span dir="rtl">בשנת 1903 הלן פרסמה אוטוביוגרפיה, "סיפור חיי</span>"
(Story of my life). <span dir="rtl">הספר הפך לרב מכר ותורגם לשפות
רבות</span>. ...

....

<span dir="rtl">חייה של הלן קלר היוו השראה לאנשים ברחבי העולם וסיפור
חייה תואר בסרט "עושת הנפלאות" ואף הומחז והוצג בברודוויי.</span>

<span dir="rtl">ואצלנו היה לפני שנים רבות כפר של עיוורים.</span>

<span dir="rtl"><u>הכפר אוריאל</u></span>

<span dir="rtl">בשנת 1950 הוקם ליד גדרה כפר שבו שוכנו משפחות של עולים
חדשים שבהם ראש המשפחה עיוור. התפיסה הייתה שריכוז העיוורים בכפר אחד, עם
דאגה לתעסוקה ולצרכים אחרים, היא הדרך הטובה ביותר לקליטתם.</span>

<span dir="rtl">המפעל שהוקם ייצר מזרונים, מטאטאים, סלים וכד'.</span>

<span dir="rtl">מנהל הכפר היה עורך דין ודוקטור למשפטים פולני בשם ניסן
הגל, שהיה בעצמו עיוור.</span>

<span dir="rtl">בשנת 1951 חיו בכפר 73 משפחות מתימן, עירק
ובולגריה.</span>

<span dir="rtl">חלק מהמתיישבים היו מרוצים כמו שמצוטטת (בויקיפדיה) אחת
הנשים:</span>

<span dir="rtl">"היה מצוין שכולם היו עיוורים, היה לנו טוב, היינו שמחים
זה עיוור וזה עיוור, כולם אותה בעיה, אותה רמה, אנחנו לא מקנאים</span>
-<span dir="rtl">כולם עיוורים".</span>

<span dir="rtl">עם זאת היו סכסוכים רבים בין התושבים והמוסדות על תנאי
השיכון וזכויות אחרות.</span>

<span dir="rtl">הכפר התקיים עד 1967.</span>

<span dir="rtl">תיאור של חיי הכפר ותחושות התושבים נמצא בספרו
האוטוביוגרפי של אלי עמיר "נער האופניים". אלי עמיר גדל מספר שנים בכפר.
אביו שלא היה עיוור היה מנהל במפעל.</span>

<span dir="rtl">ב 1952 ביקרו בכפר אלינור רוזוולט והלן קלר. תיאורו של אלי
עמיר את דברי המנהל בשעת הביקור, שנועדו להשיג תרומות, ממחיש בעיקר את
תחושת ההשפלה של התושבים:</span>

<span dir="rtl">דוקטור נייגל לא סיפר לאורחות על המוזיקאים הגדולים הגרים
בכפר, לא שיבח את העיוורים על שאינם נזקקים ללשכת הסעד ולעזרה – הרי
בוקר-בוקר הם הולכים לבתי המלאכה ומפרנסים את משפחותיהם בכבוד ואינם נופלים
למעמסה על הציבור. לא סיפר גם כיצד הם עוזרים זה לזה ועל רצונם שילדיהם
ירכשו השכלה וייחלצו ממחנה ההסגר שהוגלו אליו.</span>

<span dir="rtl">"לא רצינו שבארצנו ימשיכו להיות מקבצי נדבות," אמר
בהתלהבות, "לימדנו אותם מקצוע, הרגלי עבודה,....."</span>

<span dir="rtl">כלב הנחייה סמק, קם מרבצו בעצלתיים. הביט בנורי במבט
מתנצל, הפציר בו בתנועת ראשו שלא ייעלב..</span>

<span dir="rtl">(נורי הוא אלי עמיר, נער האופניים, עמ' 76).</span>

<span dir="rtl">ולסיכום, נזכור לטובה את יצחק אבינו ואת עיוורונו לעת
זקנה. לשמחתנו הוא לא היה רק עיוור, אלא גם לא חכם כהלן קלר, שהרי אם היה
חושב פעמים למה "הקול קול יעקב והידים ידי עשיו", היה קורא למישהו לברר את
העניין, והיינו מפסידים את הברכה, ואנה אנו באים.  
ובכל זאת, האדומים (בני עשיו) הם חלק מאתנו, ולכן קיבלנו גם את הברכה
שלבסוף יצחק מברך את עשיו: "על חרבך תחיה".</span>
