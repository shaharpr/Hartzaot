<span dir="rtl"><u>פרשת במדבר – אסור לספור</u></span>

**<span dir="rtl">במדבר פרק א'</span>**

<span dir="rtl">(א) וַיְדַבֵּר יהוה אֶל משֶׁה בְּמִדְבַּר סִינַי בְּאֹהֶל מוֹעֵד בְּאֶחָד לַחֹדֶשׁ
הַשֵּׁנִי בַּשָּׁנָה הַשֵּׁנִית לְצֵאתָם מֵאֶרֶץ מִצְרַיִם לֵאמֹר:</span>

<span dir="rtl">(ב) שְׂאוּ אֶת רֹאשׁ כָּל עֲדַת בְּנֵי יִשְׂרָאֵל לְמִשְׁפְּחֹתָם לְבֵית אֲבֹתָם בְּמִסְפַּר
שֵׁמוֹת כָּל זָכָר לְגֻלְגְּלֹתָם:</span>

<span dir="rtl">(ג) מִבֶּן עֶשְׂרִים שָׁנָה וָמַעְלָה כָּל יֹצֵא צָבָא בְּיִשְׂרָאֵל תִּפְקְדוּ אֹתָם
לְצִבְאֹתָם אַתָּה וְאַהֲרֹן:</span>

**<span dir="rtl">המפקד חשוב לצורך ארגון ושליטה.</span>**

**<span dir="rtl">אבל... קיים איסור לפקוד את עם ישראל, איסור המציק עד
היום...</span>**

**<span dir="rtl">יש שלושה מקומות בתנ"ך (אחד בתורה, אחד בנביאים, אחד
בכתובים) שמתייחסים לאיסור ספירת עם ישראל (ולא בפרשה שלנו!).</span>**

**<span dir="rtl">בתורה (שמות פרק ל'):</span>**

<span dir="rtl">(יב) <u>כִּי תִשָּׂא אֶת רֹאשׁ בְּנֵי יִשְׂרָאֵל לִפְקֻדֵיהֶם וְנָתְנוּ אִישׁ כֹּפֶר
נַפְשׁוֹ לַיהוה בִּפְקֹד אֹתָם וְלֹא יִהְיֶה בָהֶם נֶגֶף בִּפְקֹד אֹתָם:</u></span>

<span dir="rtl">(יג) זֶה יִתְּנוּ כָּל הָעֹבֵר עַל הַפְּקֻדִים מַחֲצִית הַשֶּׁקֶל בְּשֶׁקֶל הַקֹּדֶשׁ
עֶשְׂרִים גֵּרָה הַשֶּׁקֶל מַחֲצִית הַשֶּׁקֶל תְּרוּמָה לַיהוה:</span>

<span dir="rtl">(יד) כֹּל הָעֹבֵר עַל הַפְּקֻדִים מִבֶּן עֶשְׂרִים שָׁנָה וָמָעְלָה יִתֵּן תְּרוּמַת
יהוה:</span>

<span dir="rtl">(טו) הֶעָשִׁיר לֹא יַרְבֶּה וְהַדַּל לֹא יַמְעִיט מִמַּחֲצִית הַשָּׁקֶל לָתֵת אֶת
תְּרוּמַת יהוה <u>לְכַפֵּר עַל נַפְשֹׁתֵיכֶם:</u></span>

**<span dir="rtl">בנביאים (שמואל ב' פרק כ"ד), אולי הסיפור העיקרי שמבסס
את האיסור:</span>**

<span dir="rtl">(א) וַיֹּסֶף אַף יהוה לַחֲרוֹת בְּיִשְׂרָאֵל וַיָּסֶת אֶת דָּוִד בָּהֶם לֵאמֹר לֵךְ
מְנֵה אֶת יִשְׂרָאֵל וְאֶת יְהוּדָה:</span>

<span dir="rtl">(ב) וַיֹּאמֶר הַמֶּלֶךְ אֶל יוֹאָב שַׂר הַחַיִל אֲשֶׁר אִתּוֹ שׁוּט נָא בְּכָל שִׁבְטֵי
יִשְׂרָאֵל מִדָּן וְעַד בְּאֵר שֶׁבַע וּפִקְדוּ אֶת הָעָם וְיָדַעְתִּי אֵת מִסְפַּר הָעָם:</span>

<span dir="rtl">(ג) וַיֹּאמֶר יוֹאָב אֶל הַמֶּלֶךְ וְיוֹסֵף יהוה אֱלֹהֶיךָ אֶל הָעָם כָּהֵם וְכָהֵם
מֵאָה פְעָמִים וְעֵינֵי אֲדֹנִי הַמֶּלֶךְ רֹאוֹת וַאדֹנִי הַמֶּלֶךְ לָמָּה חָפֵץ בַּדָּבָר הַזֶּה:</span>

<span dir="rtl">(ד) וַיֶּחֱזַק דְּבַר הַמֶּלֶךְ אֶל יוֹאָב וְעַל שָׂרֵי הֶחָיִל וַיֵּצֵא יוֹאָב וְשָׂרֵי
הַחַיִל לִפְנֵי הַמֶּלֶךְ לִפְקֹד אֶת הָעָם אֶת יִשְׂרָאֵל:</span>

<span dir="rtl">......</span>

<span dir="rtl">(ח) וַיָּשֻׁטוּ בְּכָל הָאָרֶץ וַיָּבֹאוּ מִקְצֵה תִשְׁעָה חֳדָשִׁים וְעֶשְׂרִים יוֹם
יְרוּשָׁלָם:</span>

<span dir="rtl">(ט) וַיִּתֵּן יוֹאָב אֶת מִסְפַּר מִפְקַד הָעָם אֶל הַמֶּלֶךְ וַתְּהִי יִשְׂרָאֵל שְׁמֹנֶה
מֵאוֹת אֶלֶף אִישׁ חַיִל שֹׁלֵף חֶרֶב וְאִישׁ יְהוּדָה חֲמֵשׁ מֵאוֹת אֶלֶף אִישׁ:</span>

<span dir="rtl">(י<u>) וַיַּךְ לֵב דָּוִד אֹתוֹ אַחֲרֵי כֵן סָפַר אֶת הָעָם וַיֹּאמֶר דָּוִד אֶל
יהוה חָטָאתִי מְאֹד אֲשֶׁר עָשִׂיתִי</u> וְעַתָּה יהוה הַעֲבֶר נָא אֶת עֲוֹן עַבְדְּךָ כִּי נִסְכַּלְתִּי
מְאֹד:</span>

<span dir="rtl">(יא) וַיָּקָם דָּוִד בַּבֹּקֶר וּדְבַר יהוה הָיָה אֶל גָּד הַנָּבִיא חֹזֶה דָוִד
לֵאמֹר:</span>

<span dir="rtl">(יב) הָלוֹךְ וְדִבַּרְתָּ אֶל דָּוִד כֹּה אָמַר יהוה שָׁלשׁ אָנֹכִי נוֹטֵל עָלֶיךָ
בְּחַר לְךָ אַחַת מֵהֶם וְאֶעֱשֶׂה לָּךְ:</span>

<span dir="rtl">(יג) וַיָּבֹא גָד אֶל דָּוִד וַיַּגֶּד לוֹ וַיֹּאמֶר לוֹ הֲתָבוֹא לְךָ שֶׁבַע שָׁנִים
רָעָב בְּאַרְצֶךָ אִם שְׁלשָׁה חֳדָשִׁים נֻסְךָ לִפְנֵי צָרֶיךָ וְהוּא רֹדְפֶךָ וְאִם הֱיוֹת שְׁלשֶׁת יָמִים דֶּבֶר
בְּאַרְצֶךָ עַתָּה דַּע וּרְאֵה מָה אָשִׁיב שֹׁלְחִי דָּבָר:</span>

<span dir="rtl">(יד) וַיֹּאמֶר דָּוִד אֶל גָּד צַר לִי מְאֹד נִפְּלָה נָּא בְיַד יהוה כִּי רַבִּים
רַחֲמָיו וּבְיַד אָדָם אַל אֶפֹּלָה:</span>

<span dir="rtl">(טו) וַיִּתֵּן יהוה דֶּבֶר בְּיִשְׂרָאֵל מֵהַבֹּקֶר וְעַד עֵת מוֹעֵד וַיָּמָת מִן הָעָם
מִדָּן וְעַד בְּאֵר שֶׁבַע שִׁבְעִים אֶלֶף אִישׁ:</span>

**<span dir="rtl">ואחר כך, הוא קונה את גורן ארוונה היבוסי, ומקריב
קורבות, והכל בא על מקומו בשלום, חוץ מאשר שבעים אלף איש שמתו בגלל שדוד
רצה לדעת את מספר בני ישראל...</span>**

<span dir="rtl">בכתובים (דברי הימים א' פרק כ"א), שחזור של הסיפור מספר
שמואל, עם שינויים קלים:</span>

<span dir="rtl">(א) וַיַּעֲמֹד שָׂטָן עַל יִשְׂרָאֵל וַיָּסֶת אֶת דָּוִיד לִמְנוֹת אֶת
יִשְׂרָאֵל:</span>

**<span dir="rtl">(השטן מופיע כאן, ולא נמצא בספר הקדום יותר, ששם ה' מסית
את דויד)</span>**

<span dir="rtl">(ב) וַיֹּאמֶר דָּוִיד אֶל יוֹאָב וְאֶל שָׂרֵי הָעָם לְכוּ סִפְרוּ אֶת יִשְׂרָאֵל
מִבְּאֵר שֶׁבַע וְעַד דָּן וְהָבִיאוּ אֵלָי וְאֵדְעָה אֶת מִסְפָּרָם:</span>

<span dir="rtl">......</span>

<span dir="rtl">(ו) וְלֵוִי וּבִנְיָמִן לֹא פָקַד בְּתוֹכָם כִּי נִתְעַב דְּבַר הַמֶּלֶךְ אֶת
יוֹאָב:</span>

**<span dir="rtl">(לא ברור, אבל יש אינטרס לכותב הספר לשחרר את לוי
ובנימין שהיו חלק מהעולים מבבל)</span>**

<span dir="rtl">(ז) וַיֵּרַע בְּעֵינֵי הָאֱלֹהִים עַל הַדָּבָר הַזֶּה וַיַּךְ אֶת יִשְׂרָאֵל:</span>

<span dir="rtl">(ח) וַיֹּאמֶר דָּוִיד אֶל הָאֱלֹהִים חָטָאתִי מְאֹד אֲשֶׁר עָשִׂיתִי אֶת הַדָּבָר הַזֶּה
וְעַתָּה הַעֲבֶר נָא אֶת עֲווֹן עַבְדְּךָ כִּי נִסְכַּלְתִּי מְאֹד:</span>

<span dir="rtl">.......</span>

<span dir="rtl">(יד) וַיִּתֵּן יהוה דֶּבֶר בְּיִשְׂרָאֵל וַיִּפֹּל מִיִּשְׂרָאֵל שִׁבְעִים אֶלֶף
אִישׁ:</span>

<span dir="rtl">(טו) וַיִּשְׁלַח הָאֱלֹהִים מַלְאָךְ לִירוּשָׁלִַם לְהַשְׁחִיתָהּ וּכְהַשְׁחִית רָאָה יהוה
וַיִּנָּחֶם עַל הָרָעָה וַיֹּאמֶר לַמַּלְאָךְ הַמַּשְׁחִית רַב עַתָּה הֶרֶף יָדֶךָ וּמַלְאַךְ יהוה עֹמֵד עִם גֹּרֶן
אָרְנָן הַיְבוּסִי:</span>

<span dir="rtl">(טז) וַיִּשָּׂא דָוִיד אֶת עֵינָיו וַיַּרְא אֶת מַלְאַךְ יהוה עֹמֵד בֵּין הָאָרֶץ
וּבֵין הַשָּׁמַיִם וְחַרְבּוֹ שְׁלוּפָה בְּיָדוֹ נְטוּיָה עַל יְרוּשָׁלִָם וַיִּפֹּל דָּוִיד וְהַזְּקֵנִים מְכֻסִּים
בַּשַּׂקִּים עַל פְּנֵיהֶם:</span>

<span dir="rtl">(יז) וַיֹּאמֶר דָּוִיד אֶל הָאֱלֹהִים הֲלֹא אֲנִי אָמַרְתִּי לִמְנוֹת בָּעָם וַאֲנִי
הוּא אֲשֶׁר חָטָאתִי וְהָרֵעַ הֲרֵעוֹתִי וְאֵלֶּה הַצֹּאן מֶה עָשׂוּ יהוה אֱלֹהַי תְּהִי נָא יָדְךָ בִּי וּבְבֵית
אָבִי וּבְעַמְּךָ לֹא לְמַגֵּפָה:</span>

**<span dir="rtl">דוד טוען טענה מוסרית, המתאימה כנראה לזמן הכותב, שלא
הטרידה את כותב ספר שמואל.</span>**

**<span dir="rtl">אבל דוד נזכר מאוחר מדי... כבר נפלו שבעים אלף. נשאר לו
לקנות את גורן ארוונה היבוסי ולהקריב קורבנות.</span>**

**<span dir="rtl">על שלושת קטעים אלה, מתבססת הטענה שאסור לקיים מפקד,
ומחומרא לחומרא, אפילו אסור למנות אנשים בכלל.</span>**

**<span dir="rtl">יש כאן דוגמה מעניינת, שמתוך האמונה באחידות המסרים של
התורה והתנ"ך בכלל, מפרשים על בסיס קטעים בודדים חריגים, קטעים רבים אחרים,
ומייצרים איסור לדורות.</span>**

**<span dir="rtl">למשל, שמואל א' פרק ט"ו</span>**

<span dir="rtl">(ד) וַיְשַׁמַּע שָׁאוּל אֶת הָעָם <u>וַיִּפְקְדֵם בַּטְּלָאִים</u> מָאתַיִם אֶלֶף
רַגְלִי וַעֲשֶׂרֶת אֲלָפִים אֶת אִישׁ יְהוּדָה:</span>

**<span dir="rtl">מפרש רש"י:</span>**

<span dir="rtl">(ד) ויפקדם בטלאים - אמר לכל אחד ואחד, שיקח טלה מצאנו של
מלך, ואחר כך מנה את הטלאים, לפי שאסור למנות את ישראל, שנאמר בם (בראשית
לב יב): לא יספר מרוב:</span>

**<span dir="rtl">וכן הרלב"ג:</span>**

<span dir="rtl">(ד) ויפקדם בטלאים - עשה זה כדי שיפקוד הטלאים ולא יפקוד
העם פן יהיה בהם נגף בפקוד אותם כמו שקרה לדוד ולזאת הסבה גם כן מנה אותם
בבזק במלחמת נחש מלך בני עמון:</span>

**<span dir="rtl">הפרשנות דחוקה ביותר. חצי שקל מכל אחד, זה רעיון טוב,
אבל מה יעשה שאול עם מאתיים אלף טלאים? האם באמת הם קיימים ב"צאנו של מלך"?
למה לא ייקח חלוקי נחל? הפירוש הביקורתי יותר, טוען, פשוט, ש"טלאים" הוא שם
מקום.</span>**

**<span dir="rtl">ואמנם, שם בפרק י"א, כתוב, על אותו שאול:</span>**

<span dir="rtl">(ז) וַיִּקַּח צֶמֶד בָּקָר וַיְנַתְּחֵהוּ וַיְשַׁלַּח בְּכָל גְּבוּל יִשְׂרָאֵל בְּיַד
הַמַּלְאָכִים לֵאמֹר אֲשֶׁר אֵינֶנּוּ יֹצֵא אַחֲרֵי שָׁאוּל וְאַחַר שְׁמוּאֵל כֹּה יֵעָשֶׂה לִבְקָרוֹ וַיִּפֹּל פַּחַד
יהוה עַל הָעָם וַיֵּצְאוּ כְּאִישׁ אֶחָד:</span>

<span dir="rtl">(ח) <u>וַיִּפְקְדֵם בְּבָזֶק</u> וַיִּהְיוּ בְנֵי יִשְׂרָאֵל שְׁלשׁ מֵאוֹת אֶלֶף וְאִישׁ
יְהוּדָה שְׁלשִׁים אָלֶף:</span>

**<span dir="rtl">ובזק בוודאי שם מקום? לא עבור הפרשן הדתי, שמחוייב
לאחידות ושלמות.</span>**

**<span dir="rtl">כבר בתלמוד בבלי, מסכת יומא דף כ"ב, מתפלפלים חכמים
להנאתם, כשהנושא מתחיל בכלל במניין מצביעים כדי לקבל החלטות:</span>**

<span dir="rtl">....: ואם היו שניהן שוין, הממונה אומר להם הצביעו וכו':
תנא, הוציאו <u>אצבעותיכם למנין</u> ונימנינהו. לדידהו מסייע ליה לרבי
יצחק, דאמר רבי יצחק, <u>אסור למנות את ישראל אפילו לדבר מצוה, דכתיב:
ויפקדם בבזק. </u></span>

<span dir="rtl">מתקיף לה רב אשי ממאי דהאי בזק לישנא דמיבזק הוא
**\[לבזוק, לפזר\]**? ודילמא שמא <u>דמתא הוא</u>, כדכתיב וימצאו אדני בזק?
אלא מהכא – וישמע שאול את העם ויפקדם בטלאים. **\[כלומר, מפני שטלאים הוא
באמת ריבוי של טלה, מסיקים ממנו לבזק...\]**</span>

<span dir="rtl">אמר רבי אלעזר כל המונה את ישראל עובר בלאו שנאמר והיה
מספר בני ישראל כחול הים אשר לא ימד**. \[כלומר, ההגזמה של "לא ימד", אי
אפשר לספור בגלל ריבויו הופכת לאיסור לספור\]** רב נחמן בר יצחק אמר עובר
בשני לאוין שנאמר לא ימד ולא יספר.</span>

<span dir="rtl">אמר רבי שמואל בר נחמני רבי יונתן רמי כתיב והיה מספר בני
ישראל כחול הים וכתיב אשר לא ימד ולא יספר.</span>

**<span dir="rtl">את תיאור העתיד הכמותי הגדול של עם ישראל <u>שאי
אפשר</u> יהיה לספרו, הם מפרשים <u>כאיסור</u> לספור אותו.</span>**

**<span dir="rtl">רש"י על שמואל א פרק יא, הולך בעקבותיהם אבל אינו
פוסק.</span>**

<span dir="rtl">(ח) ויפקדם בבזק - רבותינו אמרו (יומא כב ב): בשברי חרסים.
לשון אחר: בבזק, באבנים, שנטל מכל אחד אבן ומנאם, כמו (לקמן טו ד): ויפקדם
בטלאים, שנטל מכל אחד טלה ומנאם בהם, כמו שהיו מונים אותם בחצאי שקלים,
ותרגם (משלי כו ח): כצרור אבן במרגמה, היך בזקא דכיפא בקלעא. .... <u>לשון
אחר</u>: 'בבזק', שם מקום הנזכר בספר שופטים (א ה): וימצאו את אדוני בזק
בבזק:</span>

**<span dir="rtl">ואם לגבי שאול, בבזק ובטלאים, ניתן להתפלפל, הרי פעמים
רבות מאוד בתנ"ך מדובר על מפקדים, ללא חצאי שקלים, ללא שברי חרסים וללא
טלאים.</span>**

**<span dir="rtl">ושום דבר רע לא קורה.</span>**

**<span dir="rtl">בראשית מ"ו</span>**

<span dir="rtl">מניין משפחת יעקב היורדים מצרים (כל משפחה ומספר
בניה).</span>

**<span dir="rtl">שמות י"ב</span>**

<span dir="rtl">מספר בני ישראל היוצאים ממצרים כ 600000 גברים.</span>

**<span dir="rtl">במדבר פרק ד', מפקד נוסף של הלויים.</span>**

<span dir="rtl">"נשא את ראש בני גרשון ... מבן שלשיםשנה ומעלה עד בן חמשים
שנה תפקד אותם...", וכן הלאה "בני מררי למשפחתם לבית אבתם תפקד אתם, מבני
שלשים שנה ומעלה..." **בפרק כ"ו שוב מנין שלם של בני ישראל. בסופו:
**</span>

<span dir="rtl">"אלה פקודי משה ואלעזר הכהן אשר פקדו את בני ישראל בערבת
מואב על ירדן יריחו".</span>

**<span dir="rtl">יהושע ח'</span>**

<span dir="rtl">"וישכם יהושע בבקר ויפקד את העם ..."</span>

**<span dir="rtl">שופטים פרק כ', מלחמת פילגש בגבעה:</span>**

<span dir="rtl">"ואיש ישראל התפקדו לבד מבנימין ארבע מאות אלף איש שלף חרב
כל זה איש מלחמה".</span>

<span dir="rtl">**שמואל ב' י"ח** **במלחמה נגד אבשלום.**</span>

<span dir="rtl">"ויפקד דוד את העם אשר אתו וישם עליהם שרי אלפים ושרי
מאות..."</span>

**<span dir="rtl">מלכים א' כ', אחאב נגד בן הדד</span>**

<span dir="rtl">"ויפקד את נערי שרי המדינות ויהיהו מעתים שנים ושלשים
ואחריהם פקד את כל העם כל בני ישראל שבעת אלפים".</span>

**<span dir="rtl">מלכים ב' ג':</span>**

<span dir="rtl">"ויצא המלך יהורם ביום ההוא משמרון ויפקד את כל
ישראל"</span>

**<span dir="rtl">עזרא בפרק ב', מונה את כל משפחות העולים ומספר אנשיהם
ומסכם בפסוק:</span>**

<span dir="rtl">"כל הקהל כאחד ארבע רבוא אלפים שלש מאות ששים מלבד עבדיהם
ואמהתיהם ..." ואפילו... "סוסיהם שבע מאות שלשים וששה פרדיהם מאתים ארבעים
וחמשה, גמליהם.. חמורים... "</span>

**<span dir="rtl">דברי הימים ב' כ"ה</span>**

<span dir="rtl">(ה) וַיִּקְבֹּץ אֲמַצְיָהוּ אֶת יְהוּדָה וַיַּעֲמִידֵם לְבֵית אָבוֹת לְשָׂרֵי הָאֲלָפִים
וּלְשָׂרֵי הַמֵּאוֹת לְכָל יְהוּדָה וּבִנְיָמִן וַיִּפְקְדֵם לְמִבֶּן עֶשְׂרִים שָׁנָה וָמַעְלָה וַיִּמְצָאֵם שְׁלֹשׁ מֵאוֹת
אֶלֶף בָּחוּר יוֹצֵא צָבָא אֹחֵז רֹמַח וְצִנָּה:</span>

**<span dir="rtl">וכמובן, בפרשה שלנו, פרשת "במדבר" פרק א, שבה התחלנו,
ושבה אין בעיה עם הספירה, ורק בגלל האסוציאציה לבעיה זו נכנסנו
אליה...</span>**

**<span dir="rtl">כרגיל, השאלה היא אם לפרש את הרוב על פי המיעוט, או
לראות במקרים הבודדים מקרים מיוחדים הדורשים פירוש מיוחד.</span>**

**<span dir="rtl">כמו במקרים רבים, הקטעים החריגים מנצחים, כי קל לומר
לגבי האחרים "גם שם ספרו דרך טלאים או אבנים או שקלים, ורק לא כתבו".
והמנהג קיים אלפי שנים.</span>**

**<span dir="rtl">קיצור שולחן ערוך \[יצא על ידי שלמה גאנצפריד, בהונגריה,
ב 1864\] ט"ו ג'</span>**

<span dir="rtl">\[ג\] צריכין להזהר שלא למנות את האנשים לגלגלותם לידע אם
יש מנין, כי אסור למנות את ישראל לגלגלותם <u>אפלו לדבר מצוה</u>, דכתיב,
וישמע שאול את העם ויפקדם בטלאים ("פרי חדש" \[**ספרו של חזקיה דה סילווה,
סוף המאה ה -17 ירושלים**\]).</span>

<span dir="rtl">ונוהגין למנותם באמירת הפסוק, הושיעה את עמך וגו' שיש בו
עשר תבות...</span>

**<span dir="rtl">וכך מונים את מספר האנשים אם לא בטוחים שיש מניין
לתפילה. מצביעים על אחד אחד באצבע תוך אמירת מילה מהפסוק:</span>**

<span dir="rtl">תהילים כ"ח</span>

<span dir="rtl">(ט) הוֹשִׁיעָה אֶת עַמֶּךָ וּבָרֵךְ אֶת נַחֲלָתֶךָ וּרְעֵם וְנַשְֹּאֵם עַד
עולם.</span>

**<span dir="rtl">אך חלילה לא "אחת, שתיים שלוש..."</span>**

<span dir="rtl">אבל המנהג ישן בהרבה, ומופיע בכתב, כבר במאה ה-12 אצל ר'
יהודה ברצלוני, ב"ספר העתים":</span>

**<span dir="rtl">"ומכוונין</span> <span dir="rtl">מילתא</span>
<span dir="rtl">כנגד</span> <span dir="rtl">אחד</span>
<span dir="rtl">אחד</span> <span dir="rtl">כדרגילין</span>
<span dir="rtl">השתא</span> <span dir="rtl">אינשי</span>
<span dir="rtl">כד</span> <span dir="rtl">מכנפי</span>
<span dir="rtl">ציבורא,</span> <span dir="rtl">וצריכ</span>
<span dir="rtl">י</span>**

**<span dir="rtl">למיחזי</span> <span dir="rtl">אי</span>
<span dir="rtl">הוו</span> <span dir="rtl">בי</span>
<span dir="rtl">עשרה</span> <span dir="rtl">לפרוס</span>
<span dir="rtl">על</span> <span dir="rtl">שמע,</span>
<span dir="rtl">או</span> <span dir="rtl">לירד</span>
<span dir="rtl">לפני</span> <span dir="rtl">התיבה,</span>
<span dir="rtl">או</span> <span dir="rtl">למעמד</span>
<span dir="rtl">ומושב,</span>**

**<span dir="rtl">או</span> <span dir="rtl">לברכת</span>
<span dir="rtl">אבלים</span> <span dir="rtl">וחתנים,</span>
<span dir="rtl">או</span> <span dir="rtl">להזמין</span>
<span dir="rtl">על</span> <span dir="rtl">המזון</span>
<span dir="rtl">בשם</span> <span dir="rtl">אי</span>
<span dir="rtl">לא</span>, <span dir="rtl">לא</span>
<span dir="rtl">הוו</span> <span dir="rtl">מני</span>
<span dir="rtl">להון</span>**

**<span dir="rtl">ראשון</span> <span dir="rtl">ושני</span>
<span dir="rtl">אלא</span> <span dir="rtl">קרו</span>
<span dir="rtl">פסוקי,</span> <span dir="rtl">כגון,</span>
"<span dir="rtl">ואני</span> <span dir="rtl">ברוב</span>
<span dir="rtl">חסדך</span> <span dir="rtl">אבוא</span>
<span dir="rtl">ביתיך"</span> <span dir="rtl">וקרי</span>
<span dir="rtl">ושני</span> <span dir="rtl">ומשלשלין</span>**

**<span dir="rtl">אי</span> <span dir="rtl">צריכין,</span>
<span dir="rtl">ואנן</span> <span dir="rtl">חזי</span>
<span dir="rtl">לן</span> <span dir="rtl">דהאי</span>
<span dir="rtl">מנהגא</span> <span dir="rtl">מנהג</span>
<span dir="rtl">מעולה</span> <span dir="rtl">היא...</span>
<u><span dir="rtl">וקיימא</span> <span dir="rtl">לן</span>
<span dir="rtl">דאסור</span> <span dir="rtl">למנות</span>
<span dir="rtl">את</span> <span dir="rtl">ישר־אל</span></u>**

**<u><span dir="rtl">אפילו</span> <span dir="rtl">לדבר</span>
<span dir="rtl">מצוה</span> <span dir="rtl">..."</span></u>**

**<span dir="rtl">האיסור למנות "את ישראל" אינו הלכה, אינו מצווה, אלא
מנהג בלבד.</span>**

**<span dir="rtl">יש הרואים במנהג זה השפעה זרה, או, לפחות מנהג שהיה קיים
במקומות רבים בתקופות עתיקות, ואפילו בימינו.</span>**

**<span dir="rtl">כך כותב ג'ימס ג'ורג' פרייזר, ב 1927, בתירגום מתוך אתר
"אנציקלופדיה יהודית" של מכללת הרצוג:</span>**

<span dir="rtl">"האמונה הטפלה המוזרה הזאת</span> \[...\]
<span dir="rtl">נראית נפוצה בקרב השחורים באפריקה</span> \[...\]
<span dir="rtl">האנשים עצמם לא אוהבים שיספרו אותם, בגלל שהם מפחדים
שספירה תמשוך עליהם את תשומת ליבם של הרוחות הרעים, וכתוצאה מספירה זו כמה
מהם ימותו</span> \[...\] <span dir="rtl">בקרב הבולונקי או הבנגלה שבקונגו
העליון, היליד מחזיק חזק באמונה השוללת ספירת ילדיהם, כאשר הוא מאמין שאם
הוא עושה את זה, או אם הוא ינקוט במספר המדויק, הרוחות הרעים ישמעו אותו
וכמה מילדיו עלולים למות. לכן, כאשר אתה שואל אותו שאלה פשוטה כמו "כמה
ילדים יש לך?" אתה מעורר את הפחד הקשור לאמונות התפלות, והוא יענה: "אני לא
יודע". ההתנגדות הטפלה לספור את האנשים נראית די נפוצה באפריקה הצפונית.
בקרב האינדיאנים צ'רוקי של אמריקה הצפונית יש כלל לפיו אין לספור או לבדוק
בעיון יתר מלונים ודלעות, כאשר הם עדיין צומחים פן יפסיקו לגדול</span>
\[...\] <span dir="rtl">האינדיאנים אומהה אינם מנסים לזכור את גילם. הם
חושבים שרע מסוים יפגע בשנותיהם</span> \[...\] <span dir="rtl">אמונות
טפלות דומות עדיין קיימות באירופה ואף במדינתנו (אנגליה) היום."</span>

**<span dir="rtl">והנה קטע ממאמר על הנושא, באיזורנו:</span>**

<span dir="rtl"><u>המפקד במארי, בישראל וברומא העתיקה (מאת משה ויינפלד,
"ציון" תשנ"א חוברת ג')</u></span>

**<span dir="rtl">(נמצא ברשת באתר</span> JSTOR<span dir="rtl">)</span>**

<span dir="rtl">"המלה המציינת מיפקד במארי היא</span> tebibtum
<span dir="rtl">שמשמעה המלולי הוא טיהור. ...</span>

<span dir="rtl">בספר שמות ל' י"ב נאמר במפורש, שהכופר ניתן על מנת ש"לא
יהיה בהם נגף בפקד אותם".... לאחר המיפקד שערך דויד שלח ה' מגיפה בישראל,
והיא נעצרה, רק לאחר שנבנה מזבח והוקרבו קרבנות...</span>

<span dir="rtl">במקרא ובמארי נמצא כי המיפקד נערך, מצד אחד לצורך גיוס
לצבא, ומצד אחר, לצורך חלוקת קרקע...</span>

<span dir="rtl">רשימות רבות מאללח' ומאוגרית, המכילות שמות של אנשים... הן
למעשה רשימות מיפקד של אנשים אשר התגייסו לצבא ...</span>

<span dir="rtl">על טקס הטיהור במסגרת המיפקד ניתן ללמוד רבות מן ה</span>
lustrum <span dir="rtl">הרומי, המציין מיפקד. ... הוא מציין טיהור, בדומה
למונח האכדי.</span>

<span dir="rtl">במארי ובישראל, כמו ברומא, מושם דגש על רישום שמותיהם של
המשתתפים במיפקד.</span>

<span dir="rtl">דיוניסיוס מהליקרנסוס מספר על המיפקד הראשון ברומא באופן
הבא:</span>

<span dir="rtl">סרוויוס טוליוס הורה לכל האנשים להיאסף בזמן החגיגות
המכונות פאגאנאליה ולתרום, כל אחד, מטבע כסף... המטבעות נמנו... וכך נודע
מנינם של האנשים בגיל הגיוס... הכסף שימש למימון הקרבנות בחגיגות
הפאגאנאליה.</span>

<span dir="rtl">לאחר השלמת המיפקד הורה.... להיאסף... וביצע למענם טקס
כפרה... כל זה לווה בתפילה למארס להסיר כל מגיפה בתקופת ה</span>
lustrum<span dir="rtl">...</span>

<span dir="rtl">תיאורים אלה... מסתמכים על מקורות עתיקים, שכן בימיהם של
סופרים אלה לא התקיימו עוד טקסי ה</span> lustrum<span dir="rtl">."</span>

**<span dir="rtl">וההשוואה לתיאור המיפקד בספר שמות משכנעת למדי.</span>**

**<span dir="rtl">אך ביקורת על כך, ודיון נוסף ניתן למצוא במאמר שמופיע
ברשת בתוך "המקרא והמזרח הקדום – האוניברסיטה העברית":</span>**

"<span dir="rtl">'ולא</span> <span dir="rtl">יהיה</span>
<span dir="rtl">בהם</span> <span dir="rtl">נגף</span>
<span dir="rtl">בפקֹד</span> <span dir="rtl">אֹתם' (שמות</span>
<span dir="rtl">ל</span> 12:<span dir="rtl">)</span>

<span dir="rtl">המִפקד</span> <span dir="rtl">וזיקתו</span>
<span dir="rtl">למגפה</span> <span dir="rtl">במקרא</span>
<span dir="rtl">על</span> <span dir="rtl">רקע</span>
<span dir="rtl">המזרח</span> <span dir="rtl">הקדום"</span>

<span dir="rtl">מאת שירה</span> <span dir="rtl">ג.</span>
<span dir="rtl">גולני</span>

**<span dir="rtl">ולא כאן המקום להאריך.</span>**

<span dir="rtl">  
**כאמור, איסור המפקדים, או האיסור לספור אנשים בכלל (אפילו למניין), הוא
מנהג, וחכמים מתווכחים עליו, והנימוקים נעים מאמונות תפלות לענייני
מוסר.**</span>

**<span dir="rtl">המלבי"ם (ר' מאיר ליבוש בן יחיאל מיכל וויזר, 1809 –
1879, רוסיה, פרוסיה, רומניה), סבו של מיכאל הלפרין, וכמוהו נודד, קנאי,
ואיש ריב...</span>**

**<span dir="rtl">לענייננו הוא מסכם דעות שונות באשר למנהג זה:</span>**

**<span dir="rtl">מלבי"ם על פסוק ראשון (בסיפור על מפקדו של דוד
המלך)</span>**

<span dir="rtl">" ויוסף אף ה' - אביר המפרשים השר מהרי"א **(ישראל איסרלן,
1390-1460 גרמניה, אוסטריה)** העתיר בזה המקום דברים, הנה לא יאבה לשמוע אל
דעת רש"י והרמב"ן בפי' התורה, שחטא דוד היה מה שמנה אותם לגלגלותם ולא ע"י
שקלים, כי הוא מוכיח בראיות לפי דעתו שישראל במדבר סיני ובערבות מואב וכן
הלוים שם נמנו לגלגלותם לא ע"י שקלים, וכן שאול מנאם שתי פעמים, <u>ולדעתו,
לא צותה התורה ע"ז שלא למנאם שלא על ידי שקלים</u>, ודעתו כדעת הרלב"ג שהיה
<u>החטא על ששם בשר זרועו בבטחו על רוב עמו</u> עי"ש, וכה דברי עקדת יצחק
**\[ספר דרשות מאת ר' יצחק עראמה, ספרד המאה החמש עשרה\]** פרשת
תשא."</span>

**<span dir="rtl">במילים שלנו, לדעת מהרי"א המצוטט, אין חטא במפקדים, אלא
חטאו של דוד הוא ההיבריס, הגאווה. (כדעת הרלב"ג ויצחק עראמה, ובניגוד לדעתם
של רש"י והרמב"ן). המלבי"ם עצמו לא חושב כך...</span>**

<span dir="rtl">"ומבלי אכניס א"ע פה בעקר הדרוש הזה שאין פה מקומו אצלי,
אומר יהיה איך שיהיה <u>התורה העידה שהמנין הוא סבה אל ביאת הנגף</u>, כמ"ש
ולא יהיה בהם נגף בפקוד אותם, וזה יהיה מג' פנים, **\[משלוש סיבות
אפשריות\].**</span>

<span dir="rtl">אם מצד עין הרע כמ"ש הפילוסוף **\[אריסטו\]** שמבעל הנפש
הקנאי יצאו מן העין קצת אדים מהמותרות אשר ידחם הטבע ויפעלו בארסיותם על
המוכן להתפעל מהם עד שימיתו אנשים העלולים לכך, כאשר ימית האפעה
בהבטתו,</span>

<span dir="rtl">אם מצד שאין הברכה שורה אלא בדבר הסמוי מן העין. והוא כי
כל קיום והעמדת זרע בית יעקב והופרתם והרבותם הוא נגד המערכה שהיא מתנגדת
אל העם הזה שהוציאם ה' והפלם מממשלת הוראת הככבים והמזלות אל ההשגחה
האלהית.....</span>

<span dir="rtl">ועוד בה שלישיה, כי כל עוד שהעם מתאחדים והם כולם כאיש אחד
זכות הרבים גדול מאד, אבל כשמונים אותם שאז יתחשב איש איש לבדו, יחופשו
עונותיו ואז יהיה בהם נגף."</span>

**<span dir="rtl">אבל אברבנאל (יצחק אברבנאל מדור מגורשי ספרד, מנהיג
ופרשן) מתעקש על הכיוון המוסרי:</span>**

<span dir="rtl">"השאלה השניה מה טעם שתהיה המגפה מצויה אצל המנין, ומה
ענין מחצית השקל למונעה. והלא כל העמים בארצותם לגוייהם ימנו את חילם בבואם
אל המלחמה, ולא יתנו שקלים, ולא תבוא בהם מגפה. ומה שקרא בימי דוד מהדבר
(שמואל ב' כד, טו), <u>לא היה מפני המנין, אלא מפני גסות הרוח של דוד באותה
שעה, שצוה למנותם שלא לצורך, ולפשעם של ישראל היה, כמו שביארתי במקומו
שמה.</u> "</span>

**<span dir="rtl">וכמוהו גם אחרים, כמו שהערנו לעיל.</span>**

**<span dir="rtl">כרגיל, להלכות, ואפילו למנהגים, יש השפעה עד
ימינו.</span>**

**<span dir="rtl">החת"ם סופר (1762–1839 גרמניה, סלובקיה, מהמחמירים
באורתודוקסיה החדשה), בתשובה לשאלה (קובץ שו"ת החת"ם סופר, שאלה
ח')</span>**

<span dir="rtl">".... אשר היוצא מדברינו, <u>שלא לצורך אסור למנות בשום
אופן תחבולה כלל</u>, ולצורך מצוה שלא על ידי גורל, צריך שיתנו חצאי שקלים
ויהי' לכפר על נפשותינו, <u>ואמנם לצורך מצוה ועל דרך גורל מותר למנות על
ידי דבר אחר ואין צריך כפרה</u>. אמנם למנות הפרפרות ולאמור פרפרת זה לזה
וזה לזה מותר לגמרי."</span>

**<span dir="rtl">הרב יהושע פפר, באתר "דין, בית ההוראה המרכזי שע"י מכון
ירושלים לדיינות" (קשור לרבנות הראשית), מסכם את הנושא בימינו, במאמר משנת
תשע"ו.</span>**

**<span dir="rtl">עריכת מפקד אוכלוסין</span>**

<span dir="rtl">כעת נבוא להלכה בנוגע לעריכת מפקד אוכלוסין בימינו.</span>

<span dir="rtl">לפי הגישה הראשונה של הרמב”ן, הרי שאין איסור בעריכת מפקד,
בתנאי שמחשיבים מסירת טפסי המפקד כמניין עדיף. נראה שכך יהיה הדין כאשר
מדובר במפקד ממוחשב, כיון שאין המניין נעשה על-ידי גורם אנושי. אולם, לפי
גישתו השנייה של הרמב”ן, כמו שפירש בפרשתנו, אזי היתר המפקד יהיה תלוי
בעריכתו ל”צורך”. <u>האם מפקד אוכלוסין כיום נחשב ל”צורך”?</u></span>

<span dir="rtl">דעת הרב יחיאל יעקב ויינברג זצ”ל הוא שצרכים כלכליים
(תכנון כלכלי) ומדיניים (כגון ביטחון המדינה) נחשבים כ”צורך” לעניין היתר
עריכת המפקד. בנוסף לכך, דעתו שספירת שמות נחשב מניין עקיף, ולכן מותר
לערוך מפקד אוכלוסין – אפילו בארץ ישראל (שו”ת שרידי אש, ח”ב, סימן קמ; כן
גם דעת שו”ת משפטי עוזיאל, חושן משפט, כללים סימן ב; תורה שלמה, חלק כא,
168).</span>

<span dir="rtl">הרב אליעזר וולדנברג מקבל את ההנחה שמפקד אוכלוסין נחשב
“צורך”, אבל מפקפק ב”צורך” של מפקד אוכלוסין חוזר, שכל מטרתו אינו אלא לחדד
ולעדכן את המספרים ידועים מהמפקד הקודם (ח”ז, סימן ג, אות נג).</span>

<span dir="rtl">מאידך, רב חיים קנייבסקי שליט”א, בכרוז קצר שיצא מידו
לקראת מפקד האוכלוסין בשנת תשל”ב, <u>אסר את השתתפות במפקד, וזאת חרף
העובדה שנערך המפקד על-ידי סקר בכתב</u>. <u>בהסתכמות על דברי הכתב
סופר</u> (בשם אביו החתם סופר; יו”ד סימן קו), הכריע הגר”ח קנייבסקי שמפקד
בכתב דינו כמפקד בעל-פה (עי’ לעניין זה בשו”ת ציץ אליעזר הנ”ל), והוסיף
שהצרכים הכללים של מפקד אוכלוסין <u>אינם נחשבים כ”צורך” לעניין היתר עריכת
המפקד.</u></span>

**<span dir="rtl">מניין שלא בפניהם</span>**

<span dir="rtl">אולם, מצאנו בספר פאת השולחן **\[של ישראל משקלוב, בתקופתו
של החת"ם סופר\]** (ס’ היובל, מוסד הרב קוק ת”ש) שחידש שאין איסור במניין
אנשים שלא בפני המנויים, וכל האיסור הוא רק בפניהם.</span>

<span dir="rtl">כראיה לכך הביא את דברי המשנה במסכת שבת שהתירה מניין
אורחים לשבת: “מונה אדם את אורחיו ואת פרפרותיו מפיו אבל לא מן הכתב” (שבת
קמח, ב). וביאר שהיתר מניין אורחים הוא משום שמונה את האורחים לפני הגעתם,
וכיון שמונה אותם שלא בפניהם אין בכך איסור מניין בני ישראל. טעם נוסף
להיתר הוא תווך אי-דיוק המובנה בכל מפקד אוכלוסין.</span>

<span dir="rtl"><u>מפקד האוכלוסין של שנת תשמ”ג ראה כמה שדרוגים הלכתיים,
שנכללו על-פי הסכם בין המדינה לבין הרבנות הראשית. רק השמות של בני משפחה
נכללו במרשם (ולא מספרם), המספור על הדף הושמט, והמנויים על הפקידה לא
חישבנו את סכום הכולל של האנשים. בנוסף לכך, עריכת הנתונים נעשתה בצורה
ממוחשבת, כך שלא נעשה שום חישוב על-ידי בני אדם (עי’ תחומין, כרך ד, עמ’
שלו; ס’ מספר בני ישראל, עמ’ 38).</u></span>

<span dir="rtl">עם מעבר השנים, מקומו של הגורם האנושי הולך ומצטמצם במלאכת
המפקד, והמקום להקל, כך לכאורה, הולך וגדל. עם זאת, <u>ככל הנראה המחלוקת
בגין השתתפות במפקד אוכלוסין לא תשקוט</u>, ויש להניח שהיא תמשיך
הלאה.</span>

**<span dir="rtl">וכמו בנושאים אחרים, פרשת השבוע תרדוף אותנו עוד ימים
רבים....</span>**
