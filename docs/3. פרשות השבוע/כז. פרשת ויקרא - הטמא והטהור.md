<span dir="rtl"><u>פרשת ויקרא – הטמא והטהור</u></span>

<u><span dir="rtl">ספר ויקרא פרק ה</span></u>

<span dir="rtl">(א) וְנֶפֶשׁ כִּי תֶחֱטָא .....</span>

<span dir="rtl">(ב) אוֹ נֶפֶשׁ אֲשֶׁר תִּגַּע בְּכָל דָּבָר טָמֵא אוֹ בְנִבְלַת חַיָּה טְמֵאָה אוֹ
בְּנִבְלַת בְּהֵמָה טְמֵאָה אוֹ בְּנִבְלַת שֶׁרֶץ טָמֵא וְנֶעְלַם מִמֶּנּוּ <u>וְהוּא טָמֵא וְאָשֵׁם</u></span>:

<span dir="rtl">(ג) אוֹ כִי יִגַּע בְּטֻמְאַת אָדָם לְכֹל טֻמְאָתוֹ אֲשֶׁר יִטְמָא בָּהּ וְנֶעְלַם מִמֶּנּוּ
וְהוּא יָדַע וְאָשֵׁם:</span>

<span dir="rtl">מבט חצי פילוסופי:</span>

<span dir="rtl">אנחנו ממקמים את עצמנו בעולם, וגם כל דבר אחר, על פי צירים
בעלי כיוון (וקטורים).</span>

<span dir="rtl">חלקם אנו רואים כאובייקטיבים, וחלקם כסובייקטיבים.</span>

<span dir="rtl">למשל: המקום הפיזי הוא בציר מזרח-ומערב, ציר צפון-ודרום,
ציר למטה-למעלה.</span>

<span dir="rtl">קיים ציר הזמן – עבר-הווה-עתיד.</span>

<span dir="rtl">קיים ציר המוסר – רע-טוב, או עוול-צדק.</span>

<span dir="rtl">קיים ציר אסתטי – יפה-מכוער.</span>

<span dir="rtl">קיים ציר האמת – נכון-לא נכון.</span>

<span dir="rtl">(שלושת הספרים המפורסמים של הפילוסוף עמנואל קאנט עוסקים
באמת, במוסר וביופי. ספר יצירה, עוסק בממדי המקום הזמן והמוסר יחד).</span>

<span dir="rtl">למעשה, הצירים האלה, המעסיקים אותנו מאפיינים את תפיסת
העולם שלנו.</span>

<span dir="rtl">בתרבויות שונות, כולל התרבות שלנו, ובעיקר בעבר, היה ציר
נוסף, שבדרך כלל, לא מעסיק אותנו היום.</span>

<span dir="rtl">וזה הציר טמא-טהור. ספק אם יש קשר בינו ובין הציר המוסרי,
ואם כן אז קשר רופף למדי. מבחינה פסיכולוגית הוא קשור אולי לדחייה-משיכה,
וגם זה לא תיאור ממצה, כי הוא לכאורה, למי שלוקח אותו ברצינות, הוא ציר
אובייקטיבי.</span>

<span dir="rtl">לפני שנתבונן במה שקרה לציר הזה ביהדות (שאינו פסיכולוגי
אלא אובייקטיבי!) נראה דוגמאות מתרבויות אחרות:</span>

<span dir="rtl"><u>מושג הטמאים בהודו.</u></span>

<span dir="rtl">**בהינדואיזם** העם מחולק למעמדות הנקראות "קאסטות". זוהי
מסורת של אלפי שנים. הקאסטות מופרדות בתרבות זו בתפקידם בחברה (מקצועות)
וגם בדרכי ההתנהגות הראויים להן. בתפיסה קיצונית זו, אין מוביליות בין
הקאסטות.</span>

<span dir="rtl"><u>הקאסטה הנמוכה ביותר היא קאסטת "הטמאים" ("דליט") שהם
אסורים במגע על ידי בני הקאסטות האחרות, הבזים להם.</u> הם גם עוסקים
במקצועות הנחשבים בזויים כמו איסוף האשפה, פשיטת עורות. (אגב, גם בתלמוד,
פשיטת עורות, הבורסקאות, נחשבת למקצוע נחות).</span>

<span dir="rtl">ובכל זאת יש קשר בין תפיסה מעמדית זו ובין המוסר, דרך
תפיסת גלגול הנשמות. אם תתנהג לא נכון מוסרית אתה עלול למצוא עצמך בגלגול
הבא בקאסטה נמוכה יותר.</span>

<span dir="rtl"><u>כדאי לשים לב שהטמא אסור במגע. הטומאה
מדבקת.</u></span>

<span dir="rtl"><u>מתוך הויקיפדיה</u> קטע המראה את המצב הנמשך עד
היום.</span>

<span dir="rtl">אלפי הודים בני כת "הטמאים" המירו היום (א') את דתם
לבודהיזם בטקס המוני במומבאי, בניסיון לשפר את מעמדם בחברה המעמדות הנוקשה
שבהודו</span>.<span dir="rtl">....</span>

<span dir="rtl">בחברה ההודית מוטלות מגבלות על בני כת "הטמאים" למרות
האיסור בחוק. נאסר עליהם למשל <u>לבקר במקדשים</u> ולהרשם לבתי ספר
מסויימים. "הייתה אפליה רבה וכלום לא נעשה נגדה", אמר ג'וואנדה קמבל, סוחר
ממומבאי שהמיר את דתו. "עכשיו אני שייך לדת שבאמת מאמינה בשלום
והרמוניה</span>".

<span dir="rtl">תפיסה של היררכיה חברתית מוּלדת, לא מובילית, התקיימה בעבר
הרבה, וגם בדת היהודית יש הבחנה של "כוהן, לוי, ישראל" שהיא תכונה מלידה,
אבל אין אפלייה קיצונית.</span>

<span dir="rtl">התפיסה ההידואיסטית היא תפיסה קיצונית של טמא וטהור. תפיסה
קיצונית עוד יותר היא הגזענות הנאצית ודומיה. אבל, בתפיסתה זו מאוחדים
הצירים של טמא-טהור, עם מוסרי-חוטא, יפה-מכוער, בריא-חולה, ומבחינה זו, זו
תפיסה פרימיטיבית יותר. ובכל זאת הפסיכולוגיה של <u>התעמולה הגזענית</u>,
היא לא פעם על הציר הזה של טמא-טהור. (אולי, פשוט, כי הצירים האחרים דורשים
נימוקים סבירים, וטמא זו עובדה...).</span>

<span dir="rtl">גם בתורה, כמו בהינדואיזם, היסוד הקדום של הטומאה, הוא
**האיסור להתקרב לקודש**.</span>

<u><span dir="rtl">רמב"ם יד החזקה הלכות טומאת אוכלין פרק טז</span></u>

<span dir="rtl">(ח) כל הכתוב בתורה ובדברי קבלה מהלכות הטומאות והטהרות
<u>אינו אלא לענין מקדש וקדשיו ותרומות ומעשר שני בלבד</u> שהרי הזהיר את
הטמאין מליכנס למקדש או לאכול קודש או תרומה ומעשר בטומאה אבל החולין אין
בהן איסור כלל ....</span>

<span dir="rtl">עוד גורם שמאפיין את הטומאה, כאמור, זו תכונתה להיות
מדבקת.</span>

<span dir="rtl">התנהלות הקורונה לאחרונה, מזכירה לא מעט את "התיאוריה" של
הטומאה:</span>

<span dir="rtl">יש חולה מאומת, יש מאומת שאינו חולה, יש מי שהיה בסביבת
מאומת והוא מבודד, ויש מי שהיה בסביבת המבודד.... וניתן להמשיך.</span>

<span dir="rtl">וכך גם הטומאה, כמו שמבינים אותה חז"ל, מתוך התורה,
ומסדרים אותה בדרגות.</span>

<span dir="rtl">צריך לציין שבתורה הוראות הטומאה מפוזרות בין ספרי שמות,
ויקרא, במדבר, בלי ההיגיון האחיד שמנסים חז"ל לייצר.</span>

<span dir="rtl">נציץ תחילה במקורות שבתורה:</span>

<u><span dir="rtl">ספר במדבר פרק יט</span></u>

<span dir="rtl">(יא) הַנֹּגֵעַ בְּמֵת לְכָל נֶפֶשׁ אָדָם וְטָמֵא שִׁבְעַת יָמִים:</span>

<u><span dir="rtl">ספר ויקרא פרק יא</span></u>

<span dir="rtl">(כז) וְכֹל הוֹלֵךְ עַל כַּפָּיו בְּכָל הַחַיָּה הַהֹלֶכֶת עַל אַרְבַּע טְמֵאִים הֵם
לָכֶם כָּל הַנֹּגֵעַ <u>בְּנִבְלָתָם</u> יִטְמָא עַד הָעָרֶב</span>:

<span dir="rtl">(כח) וְהַנֹּשֵׂא אֶת נִבְלָתָם יְכַבֵּס בְּגָדָיו וְטָמֵא עַד הָעָרֶב טְמֵאִים הֵמָּה
לָכֶם</span>:

<span dir="rtl">(כט) וְזֶה לָכֶם <u>הַטָּמֵא בַּשֶּׁרֶץ הַשֹּׁרֵץ עַל הָאָרֶץ</u> הַחֹלֶד וְהָעַכְבָּר
וְהַצָּב לְמִינֵהוּ</span>:

<span dir="rtl">(ל) וְהָאֲנָקָה וְהַכֹּחַ וְהַלְּטָאָה וְהַחֹמֶט וְהַתִּנְשָׁמֶת</span>:

<span dir="rtl">(לא) אֵלֶּה הַטְּמֵאִים לָכֶם בְּכָל הַשָּׁרֶץ <u>כָּל הַנֹּגֵעַ בָּהֶם בְּמֹתָם</u>
יִטְמָא עַד הָעָרֶב</span>:

<span dir="rtl">(לב) וְכֹל אֲשֶׁר יִפֹּל עָלָיו מֵהֶם בְּמֹתָם יִטְמָא מִכָּל כְּלִי עֵץ אוֹ בֶגֶד אוֹ
עוֹר אוֹ שָׂק כָּל כְּלִי אֲשֶׁר יֵעָשֶׂה מְלָאכָה בָּהֶם בַּמַּיִם יוּבָא וְטָמֵא עַד הָעֶרֶב וְטָהֵר</span>:

<span dir="rtl">(לג) וְכָל <u>כְּלִי חֶרֶשׂ אֲשֶׁר יִפֹּל מֵהֶם אֶל תּוֹכוֹ כֹּל אֲשֶׁר בְּתוֹכוֹ
יִטְמָא</u> וְאֹתוֹ תִשְׁבֹּרוּ</span>:

<span dir="rtl">(לד) מִכָּל הָאֹכֶל אֲשֶׁר יֵאָכֵל אֲשֶׁר יָבוֹא עָלָיו מַיִם יִטְמָא וְכָל מַשְׁקֶה
אֲשֶׁר יִשָּׁתֶה בְּכָל כְּלִי יִטְמָא</span>:

<span dir="rtl">(לה) וְכֹל אֲשֶׁר יִפֹּל מִנִּבְלָתָם עָלָיו יִטְמָא תַּנּוּר וְכִירַיִם יֻתָּץ טְמֵאִים
הֵם וּטְמֵאִים יִהְיוּ לָכֶם:</span>

<u><span dir="rtl">ספר ויקרא פרק טו</span></u>

<span dir="rtl">(ב) דַּבְּרוּ אֶל בְּנֵי יִשְׂרָאֵל וַאֲמַרְתֶּם אֲלֵהֶם אִישׁ אִישׁ כִּי יִהְיֶה זָב
מִבְּשָׂרוֹ זוֹבוֹ טָמֵא הוּא</span>:

<span dir="rtl">(ג) וְזֹאת תִּהְיֶה טֻמְאָתוֹ בְּזוֹבוֹ רָר בְּשָׂרוֹ אֶת זוֹבוֹ אוֹ הֶחְתִּים בְּשָׂרוֹ
מִזּוֹבוֹ טֻמְאָתוֹ הִוא</span>:

<span dir="rtl">(ד) כָּל הַמִּשְׁכָּב אֲשֶׁר יִשְׁכַּב עָלָיו הַזָּב יִטְמָא וְכָל הַכְּלִי אֲשֶׁר יֵשֵׁב
עָלָיו יִטְמָא</span>:

<span dir="rtl">(ה) וְאִישׁ אֲשֶׁר יִגַּע בְּמִשְׁכָּבוֹ יְכַבֵּס בְּגָדָיו וְרָחַץ בַּמַּיִם וְטָמֵא עַד
הָעָרֶב</span>:

<span dir="rtl">(ו) וְהַיּשֵׁב עַל הַכְּלִי אֲשֶׁר יֵשֵׁב עָלָיו הַזָּב יְכַבֵּס בְּגָדָיו וְרָחַץ בַּמַּיִם
וְטָמֵא עַד הָעָרֶב:</span>

<span dir="rtl">מבינים מהתורה, שהמת, הנבלה של חלק מהחיות, והזיבה מטמאות,
והמים מטהרים... וישגם דרגות שונות של טומאה... אבל זה הרבה יותר
מסובך.</span>

<span dir="rtl">הטומאה מדבקת על ידי מגע, ולרחיצה במים תפקיד חשוב
בטוהרה.</span>

<span dir="rtl">בתקופת בית שני, בעיקר בסופו, נושא הטומאה והטהרה תופס
מקום נכבד בתרבות.</span>

<span dir="rtl">מכיוון שהתרופה לטומאה היא טהרה, וטהרה קשורה כמעט תמיד
במים, אנו מוצאים הרבה מקוואות מתקופה זו ומהתקופה שאחרי החורבן.</span>

<span dir="rtl">יותר מזה, הטבילה במקווה הפכה בימי בית שני להיות חלק מטקס
גיור (כמו שהראינו כבר לא היה כל טקס גיור בימי בית ראשון). כביכול, מסירים
ממך את טומאת הגוי. טקס הטבילה נכנס לנצרות, ומסמן שם את הכניסה תחת כנפי
הכנסייה הנוצרית. במיוחד מקודשת הטבילה בירדן, שלפי המסורת ראשיתה על ידי
יוחנן המטביל.</span>

<span dir="rtl">נחזור לטומאה.</span>

<span dir="rtl"><u>חז"ל מגדירים דרגות טומאה:</u></span>

- <span dir="rtl">אבי אבות הטומאה.</span>

- <span dir="rtl">אבות הטומאה.</span>

- <span dir="rtl">ראשון לטומאה</span>

- <span dir="rtl">שני לטומאה וכו'...</span>

<span dir="rtl">אבל, חז"ל כדרכם, לא טומנים יד בצלחת. הם מוסיפים טומאות
משיקוליהם, ומבטלים טומאות למעשה, למרות שמכירים בהן להלכה...</span>

**<span dir="rtl">וזה המיון של חז"ל.</span>**

<span dir="rtl"><u>אבי אבות הטומאה הוא אדם מת.</u></span>

<span dir="rtl"><u>אבות הטומאה מהתורה:</u></span>

<span dir="rtl">טמא מת \[הנוגע במת\], שרץ מת, נבלה של חיה גדולה או בהמה,
אישה נידה, יולדת, זב, מצורע.</span>

<span dir="rtl"><u>אבות הטומאה שהוסיפו חז"ל</u></span>

<span dir="rtl">ארץ העמים</span>

<span dir="rtl">בית הפְּרַס (שדה שהיה בו קבר ונחרש)</span>

<span dir="rtl">גויים בכלל...</span>

<span dir="rtl">עבודה זרה.</span>

<span dir="rtl"><u>ראשון לטומאה</u></span>

<span dir="rtl">אדם, אוכל, משקה, כלים – שנגעו באב טומאה. (הטומאה מדבקת
על ידי מגע)</span>

<span dir="rtl"><u>שני לטומאה</u></span>

<span dir="rtl">מאכל ומשקה שנטמאו מראשון לטומאה.</span>

<span dir="rtl">ידיים לפני נטילת ידיים (תמיד).</span>

<span dir="rtl"><u>טומאה קלה (כנראה ראשון לטומאה)</u> – טומאת כתבי
הקודש. (הם מטמאים ידיים ומזון).</span>

<span dir="rtl">נפרט את מה הוסיפו חז"ל.</span>

- <span dir="rtl">"ארץ העמים" היא מה שמעבר לגבולות "עולי בבל".</span>

<u><span dir="rtl">תוספתא מסכת אהלות פרק יח</span></u>

<span dir="rtl">(ח) ההולך מעכו לכזיב מימינו הדרך טהורה משם ארץ העמים
וחייבת במעשר ובשביעית עד שתיודע שהיא פטורה. משמאל למערב הדרך טמאה, משם
ארץ העמים, ופטורה מן המעשרות ומן השביעית, עד שתיודע שהיא חייבת עד
כזיב.</span>

<span dir="rtl">הגבול הצפוני לרצועת החוף הוא עכו.</span>

<span dir="rtl">הגבול הדרומי הוא אשקלון (מופיע בקטע אחר)</span>

<span dir="rtl">והסיבה לקיצוץ בגבולות ישראל – הקלה במצוות התלויות בארץ.
אבל, נוספה לנו טומאה, אפילו באוויר...</span>

<u><span dir="rtl">תוספתא מסכת אהלות פרק יח</span></u>

<span dir="rtl">(ב) הנכנס לארץ העמים בשידה ובמגדל \[מבנה סגור\], טהור.
בקרון בעגלה ובספינה ובאכסרא \[כלומר במבנים פתוחים\], טמא. המכניס ראשו
ורובו לארץ העמים טמא. כלי חרס שהכניס אוירו לארץ העמים טמא. הספסלין
והקתדראות שהכניס רובן לארץ העמים טמאין:</span>

<span dir="rtl">אלף שנה מאוחר יותר, מפרשים בעלי התוספות את האינטרס של
חז"ל....</span>

<u><span dir="rtl">תוספות על נזיר דף נד/ב</span> <span dir="rtl">(בעלי
התוספות במאה ה11 -12)</span></u>

<span dir="rtl">ארץ העמים על אוירא גזרו. כגון מהלך בשידה תיבה ומגדל
גדולות יותר ממ' סאה שאין מקבלין טומאה, או על גשר ארץ העמים, או הנכנס
בקרון או בספינה, שהחמירו בה יותר מבאהל המת, <u>כדי שלא יצא מארץ
לחו"ל...</u></span>

<span dir="rtl">כלומר, לחז"ל היו האינטרסים שלהם, או של עם ישראל בזמנם,
סוף ימי הבית השני, והתקופה שלאחר החורבן, על כל צרותיה.</span>

<span dir="rtl">לצורך הקלה במצוות התלויות בארץ צמצמו חז"ל גבולות, אך גם
ניסו למנוע ירידה מהארץ בתקופה שהארץ התרוקנה מיהודים.</span>

- <span dir="rtl">בית הפְּרַס – הוא שדה שהיה בו קבר, וחרשו אותו.</span>

<span dir="rtl">וכמובן, יש פירוט של כל האפשרויות...</span>

<u><span dir="rtl">משנה מסכת אהלות פרק יח</span></u>

<span dir="rtl">(ו) הַמְהַלֵּךְ בְּבֵית הַפְּרַס עַל אֲבָנִים שֶׁאֵינוֹ יָכוֹל לַהֲסִיטָן, עַל הָאָדָם
וְעַל הַבְּהֵמָה שֶׁכֹּחָן יָפֶה, טָהוֹר. עַל אֲבָנִים שֶׁהוּא יָכוֹל לַהֲסִיטָן, עַל הָאָדָם וְעַל הַבְּהֵמָה
שֶׁכֹּחָן רַע, טָמֵא. הַמְהַלֵּךְ בְּאֶרֶץ הָעַמִּים, בֶּהָרִים וּבַסְּלָעִים, טָמֵא. בַּיָּם וּבַשּׁוּנִית, טָהוֹר.
וְאֵיזֶהוּ הַשּׁוּנִית, כָּל מָקוֹם שֶׁהַיָּם עוֹלֶה בְזַעְפּוֹ:</span>

<span dir="rtl">נראה שמכאן ההתלהבות של החרדים מסלילת כבישים וחפירות
ארכיאולוגיות...</span>

<span dir="rtl">אבל למרות המשנה הנ"ל, חז"ל היו חכמים מהחרדים של ימינו,
והבינו שלרדוף אחרי כל עצם מדורות קדומים זה טירוף:</span>

<u><span dir="rtl">תלמוד בבלי מסכת זבחים דף קיג/א</span></u>

<span dir="rtl">איתיבי' רבי יוחנן לריש לקיש: פעם אחד מצאו עצמות בלשכת
דיר העצים, ובקשו לגזור טומאה על ירושלים. עמד רבי יהושע על רגליו ואמר, לא
בושה וכלימה היא לנו שנגזור טומאה על עיר אבותינו? איה מתי מבול איה מתי
נבוכדנצר?</span>

- <span dir="rtl">גויים בכלל, מתחילים להיות טמאים....</span>

<span dir="rtl"><u>מהויקיפדיה</u></span>

<span dir="rtl">מן
התורה [גוי](https://he.wikipedia.org/wiki/%D7%92%D7%95%D7%99)</span> <span dir="rtl">אינו
מקבל [טומאה](https://he.wikipedia.org/wiki/%D7%98%D7%95%D7%9E%D7%90%D7%94)</span> <span dir="rtl">ואינו
מטמא כלל בחייו. הדבר נלמד מכך שבפסוקי המקרא על הטומאה נאמר שמצווה זו
מופנית ל"בני ישראל". עם זאת</span>, <u>[<span dir="rtl">חכמים
גזרו</span>](https://he.wikipedia.org/wiki/%D7%AA%D7%A7%D7%A0%D7%AA_%D7%97%D7%9B%D7%9E%D7%99%D7%9D) <span dir="rtl">שגויים
יחשבו
כ[זבים](https://he.wikipedia.org/wiki/%D7%96%D7%91_(%D7%98%D7%9E%D7%90))</span> <span dir="rtl">לכל
דבר ועניין. גזירה זו נועד למנוע מגורים משותפים של ישראל
וגויים</span></u><span dir="rtl">, בגלל נוהגים מיניים שרווחו בקרב גויים
יותר מאשר בקרב היהודים.  
\[נכון או לא נכון. בדרך כלל אלו דעות קדומות, כמו סיפורים בתנ"ך, על מואב
ועמון\].</span>

<span dir="rtl">הנה לדוגמה,</span>

<u><span dir="rtl">תלמוד בבלי מסכת שבת דף יז/ב</span></u>

<span dir="rtl">אמר רבי יצחק גזרו על פתן משום שמנן, ועל שמנן משום יינן,
... ועל יינן משום בנותיהן, ועל בנותיהן משום דבר אחר, ועל דבר אחר משום
דבר אחר. מאי דבר אחר אמר רב נחמן בר יצחק <u>גזרו על תינוק נכרי שמטמא
בזיבה</u> שלא יהא תינוק ישראל רגיל אצלו במשכב זכור.</span>

<span dir="rtl">פירוש רש"י: שמטמא בזיבה – ואפילו אינו זב.</span>

<span dir="rtl">כלומר, לא חשובה האמת, צריך להתייחס אליו כאילו... ובלבד
שיהיה טמא.</span>

- <span dir="rtl">עבודה זרה</span>

<u><span dir="rtl">תלמוד בבלי מסכת עבודה זרה דף מז/א</span></u>

<span dir="rtl">משנה. מי שהיה ביתו סמוך לעבודת כוכבים ונפל אסור לבנותו
כיצד יעשה כונס בתוך שלו ארבע אמות ובונה שלו, ושל עבודת כוכבים נידון מחצה
על מחצה. אבניו עציו ועפרו <u>מטמאין כשרץ</u>, שנאמר שקץ תשקצנו. רבי
עקיבא אומר, כנדה, ... מה נדה מטמאה במשא אף עבודת כוכבים מטמאה
במשא.</span>

<span dir="rtl">מלבד התוספות של טומאות, החמירו חז"ל גם בטומאת כלים,
כלומר, בכלים שמקבלים טומאה מאחד מאבות הטומאה (למשל, כד חרס, שנמצא בו
עכבר מת, ח"ו).</span>

<span dir="rtl">בתורה מוזכרים הכלים הבאים כמקבלים טומאה (ממת, או משרץ,
וכד'):</span>

<span dir="rtl">בגד</span>, <span dir="rtl">שק, כלי חרס, כלי עור, כלי
עצם, כלי מתכת (מששת המתכות שהיו ידועות), כלי עץ.</span>

<span dir="rtl">חז"ל הוסיפו כלי זכוכית.</span>

<span dir="rtl">להיפטר מהטומאה זה טקס, לפחות שטיפה, אך לפעמים טבילה של
הכלי במקווה, ואין להשתמש בו לפחות עד הערב, בהתאם לחומר. הכי קשה גורלו של
כלי חרס, הוא נידון לשבירה...</span>

<span dir="rtl"><u>כלי אבן, ניצלו, ואינם מקבלים טומאה לא מהתורה ולא
מחז"ל.</u></span>

<span dir="rtl">לכן, הארכיאולוגים מזהים ישובים יהודיים עתיקים, על פי
ריבוי כלי האבן.</span>

<span dir="rtl">כלי מאבן יקר יותר מאשר כלי חרס, אבל לא צריך לשבור אותו
אם נגע בו שרץ...</span>

<span dir="rtl">אבל האם חז"ל רק החמירו בנושא הטומאה או גם הקלו? הקלו
מאוד.</span>

<span dir="rtl">הם פטרו אותנו מטומאת מת, שהיא הטומאה שממש קשה להיפטר
ממנה...</span>

<span dir="rtl">מטומאת מת (של מי שנגע במת או היה באוהלו, ולכן הוא אב
טומאה), אפשר להיטהר רק על ידי אפר שנוצר משריפת פרה אדומה. לכן כולנו
נחשבים טמאי מתים (אם לא אבות הטומאה, אז לפחות ולדות הטומאה...).</span>

<u><span dir="rtl">ספר במדבר פרק יט</span></u>

<span dir="rtl">(ב) זֹאת חֻקַּת הַתּוֹרָה אֲשֶׁר צִוָּה יְהֹוָה לֵאמֹר דַּבֵּר אֶל בְּנֵי יִשְׂרָאֵל
וְיִקְחוּ אֵלֶיךָ פָרָה אֲדֻמָּה תְּמִימָה אֲשֶׁר אֵין בָּהּ מוּם אֲשֶׁר לֹא עָלָה עָלֶיהָ עֹל</span>:

<span dir="rtl">.....</span>

<span dir="rtl">(ה) וְשָׂרַף אֶת הַפָּרָה לְעֵינָיו אֶת עֹרָהּ וְאֶת בְּשָׂרָהּ וְאֶת דָּמָהּ עַל פִּרְשָׁהּ
יִשְׂרֹף</span>:

<span dir="rtl">(ו) וְלָקַח הַכֹּהֵן עֵץ אֶרֶז וְאֵזוֹב וּשְׁנִי תוֹלָעַת וְהִשְׁלִיךְ אֶל תּוֹךְ שְׂרֵפַת
הַפָּרָה</span>:

<span dir="rtl">.....</span>

<span dir="rtl">(ט) וְאָסַף אִישׁ טָהוֹר אֵת אֵפֶר הַפָּרָה וְהִנִּיחַ מִחוּץ לַמַּחֲנֶה בְּמָקוֹם
טָהוֹר וְהָיְתָה לַעֲדַת בְּנֵי יִשְׂרָאֵל לְמִשְׁמֶרֶת לְמֵי נִדָּה חַטָּאת הִוא</span>:

<span dir="rtl">...</span>

<span dir="rtl">(יג) <u>כָּל הַנֹּגֵעַ בְּמֵת בְּנֶפֶשׁ הָאָדָם אֲשֶׁר יָמוּת וְלֹא יִתְחַטָּא אֶת מִשְׁכַּן
יְהֹוָה טִמֵּא וְנִכְרְתָה הַנֶּפֶשׁ הַהִוא מִיִּשְׂרָאֵל כִּי מֵי נִדָּה לֹא זֹרַק עָלָיו טָמֵא יִהְיֶה עוֹד
טֻמְאָתוֹ בוֹ:</u></span>

<span dir="rtl">אבל, מי ראה פרה אדומה? כנראה שגם חז"ל לא.</span>

<span dir="rtl">התשובה של חז"ל לנושא הייתה, כאמור, נועזת ביותר – כולנו
טמאי מתים... או כאב הטומאה (מגע במת) או לפחות כשני לטומאה, כלומר, שנגענו
במי שנגע במת...</span>

<span dir="rtl">אמנם טמא מת, אסור לו להכנס לבית המקדש, אבל ... אין בית
מקדש... ולכן זו בעיה תיאורטית בלבד.</span>

<span dir="rtl">מכל שאר הטומאות, הנוגעות לאנשים (לא לכלים, כאמור) ניתן
להיפטר בקלות, על ידי רחצה, או לכל היותר טבילה (במקווה). כך אתה הופך טהור
מיידית, או במקרה הקשה, עם בוא הערב.</span>

<span dir="rtl">דבר אחר שנוסף בתקופה זו והיטיב עמנו, הוא שטיפת
הידיים.</span>

<span dir="rtl">אמנם יש לכך מעין אסמכתא בתורה,</span>

<u><span dir="rtl">ספר שמות פרק ל</span></u>

<span dir="rtl">(יט) וְרָחֲצוּ אַהֲרֹן וּבָנָיו מִמֶּנּוּ אֶת יְדֵיהֶם וְאֶת רַגְלֵיהֶם</span>:

<span dir="rtl">(כ) בְּבֹאָם אֶל אֹהֶל מוֹעֵד יִרְחֲצוּ מַיִם וְלֹא יָמֻתוּ אוֹ בְגִשְׁתָּם אֶל
הַמִּזְבֵּחַ לְשָׁרֵת לְהַקְטִיר אִשֶּׁה לַיהֹוָה</span>:

<span dir="rtl">(כא) וְרָחֲצוּ יְדֵיהֶם וְרַגְלֵיהֶם וְלֹא יָמֻתוּ וְהָיְתָה לָהֶם חָק עוֹלָם לוֹ
וּלְזַרְעוֹ לְדֹרֹתָם:</span>

<span dir="rtl">אבל, את נטילת הידיים מרחיבים.</span>

<u><span dir="rtl">משנה מסכת חגיגה פרק ב</span></u>

<span dir="rtl">(ה) נוֹטְלִין לַיָּדַיִם לַחֻלִּין וְלַמַּעֲשֵׂר וְלַתְּרוּמָה. וְלַקֹּדֶשׁ, מַטְבִּילִין.
וְלַחַטָּאת, אִם נִטְמְאוּ יָדָיו, נִטְמָא גּוּפוֹ:</span>

<span dir="rtl">וגם זה לא מספיק,</span>

<u><span dir="rtl">תלמוד בבלי מסכת ברכות דף נג/ב</span></u>

<span dir="rtl">רבי זוהמאי אומר כשם שמזוהם פסול לעבודה <u>כך ידים
מזוהמות פסולות לברכה</u> אמר רב נחמן בר יצחק אנא לא זילאי ולא זיואי ולא
זוהמאי ידענא אלא מתניתא ידענא דאמר רב יהודה אמר רב ואמרי לה במתניתא תנא
והתקדשתם אלו מים ראשונים והייתם קדושים אלו מים אחרונים...</span>

<span dir="rtl">\[פירוש חופשי של רב נחמן בר יצחק: אני לא יודע ניקיון ולא
יודע לכלוך, אלא מה ששנו אני יודע... והתקדשתם וכו'\]. במילים שלנו, רחץ
ידיים לא כדי שהאוכל לא יזוהם, אלא כדי שתוכל לברך את ברכת המזון.</span>

<span dir="rtl">המוסלמים, אגב, מקפידים אל טהרה, שטיפת ידיים ורגליים לפני
כל תפילה.</span>

<span dir="rtl">אבל, כל הכבוד לחז"ל, על המנהג של נטילת ידיים לפני
הסעודה, שנשמר והתבסס בכל הדורות, ואפילו אצל אלו שאינם מברכים.</span>

<span dir="rtl">ועוד נושא מרתק מחידושי רבנן. טומאת ספרי הקודש. למעשה,
הספרים אינם טמאים אבל הם מטמאים...</span>

<u><span dir="rtl">משנה מסכת ידים פרק ג</span></u>

<span dir="rtl">(ה) סֵפֶר שֶׁנִּמְחַק וְנִשְׁתַּיֵּר בּוֹ שְׁמוֹנִים וְחָמֵשׁ אוֹתִיּוֹת, כְּפָרָשַׁת וַיְהִי
בִּנְסֹעַ הָאָרֹן, מְטַמֵּא אֶת הַיָּדָיִם. \[כלומר, אפילו ספר שנמחק!\]</span>

<span dir="rtl">מְגִלָּה שֶׁכָּתוּב בָּהּ שְׁמוֹנִים וְחָמֵשׁ אוֹתִיּוֹת, כְּפָרָשַׁת וַיְהִי בִּנְסֹעַ הָאָרֹן,
מְטַמָּא אֶת הַיָּדָיִם.</span>

<span dir="rtl"><u>כָּל כִּתְבֵי הַקֹּדֶשׁ מְטַמְּאִין אֶת הַיָּדָיִם</u>. שִׁיר הַשִּׁירִים וְקֹהֶלֶת
מְטַמְּאִין אֶת הַיָּדַיִם.</span>

<span dir="rtl">רַבִּי יְהוּדָה אוֹמֵר, שִׁיר הַשִּׁירִים מְטַמֵּא אֶת הַיָּדַיִם, וְקֹהֶלֶת
מַחֲלֹקֶת.</span>

<span dir="rtl">רַבִּי יוֹסֵי אוֹמֵר, קֹהֶלֶת אֵינוֹ מְטַמֵּא אֶת הַיָּדַיִם וְשִׁיר הַשִּׁירִים
מַחֲלֹקֶת.</span>

<span dir="rtl">רַבִּי שִׁמְעוֹן אוֹמֵר, קֹהֶלֶת מִקֻּלֵּי בֵּית שַׁמַּאי וּמֵחֻמְרֵי בֵּית
הִלֵּל.</span>

<span dir="rtl">אָמַר רַבִּי שִׁמְעוֹן בֶּן עַזַּאי, מְקֻבָּל אֲנִי מִפִּי שִׁבְעִים וּשְׁנַיִם זָקֵן בְּיוֹם
שֶׁהוֹשִׁיבוּ אֶת רַבִּי אֶלְעָזָר בֶּן עֲזַרְיָה בַּיְשִׁיבָה, שֶׁשִּׁיר הַשִּׁירִים וְקֹהֶלֶת מְטַמְּאִים אֶת
הַיָּדָיִם.</span>

<span dir="rtl">אָמַר רַבִּי עֲקִיבָא, חַס וְשָׁלוֹם, לֹא נֶחֱלַק אָדָם מִיִּשְׂרֵאֵל עַל שִׁיר
הַשִּׁירִים שֶׁלֹּא תְטַמֵּא אֶת הַיָּדַיִם, שֶׁאֵין כָּל הָעוֹלָם כֻּלּוֹ כְּדַאי כְּיוֹם שֶׁנִּתַּן בּוֹ שִׁיר הַשִּׁירִים
לְיִשְׂרָאֵל, שֶׁכָּל הַכְּתוּבִים קֹדֶשׁ, וְשִׁיר הַשִּׁירִים קֹדֶשׁ קָדָשִׁים. וְאִם נֶחְלְקוּ, לֹא נֶחְלְקוּ אֶלָּא
עַל קֹהֶלֶת.</span>

<span dir="rtl">מדוע ספרי הקודש מטמאים את הידיים? כי הם לא רק מטמאים את
הידיים אלא גם את הנוגע בהם, ובעיקר, הבעייה חמורה, אם זה אוכל...</span>

<span dir="rtl"><u>תלמוד בבלי שבת י"ד/א</u></span>

<span dir="rtl">וספר מאי טעמא גזרו ביה רבנן טומאה? אמר רב משרשיא, שבתחלה
היו מצניעין את <u>אוכלין דתרומה</u> אצל ספר תורה. ואמרו האי קדש והאי
קדש. כיון דקחזו דקאתו לידי פסידא \[הספר ניזוק מעכברים שהגיעו לאוכל\]
גזרו ביה רבנן טומאה.</span>

<span dir="rtl">תרומה, זה מזון המוקדש לכוהן, אבל, הטומאה של ספרי הקודש
תמנע שכנות של כל מזון, ותגן עליהם.</span>

<span dir="rtl">ובאילו ספרים מזלזלים? באותם שלא מטמאים...</span>

<u><span dir="rtl">תוספתא מסכת ידים פרק ב</span></u>

<span dir="rtl">הגליונים ספרי מינין אינן מטמאות הידים. ספרי בן סירא וכל
הספרים שנכתבו מכאן ואילך אינן מטמאין את הידים:... \[כלומר, ספרים
חיצוניים\].</span>

<u><span dir="rtl">משנה מסכת ידים פרק ד</span></u>

<span dir="rtl">(ו) אוֹמְרִים צְדוֹקִים, קוֹבְלִין אָנוּ עֲלֵיכֶם פְּרוּשִׁים, שֶׁאַתֶּם אוֹמְרִים,
כִּתְבֵי הַקֹּדֶשׁ מְטַמְּאִין אֶת הַיָּדַיִם, וְסִפְרֵי הֲמִירָם \[הומירוס\] אֵינָם מְטַמְּאִין אֶת הַיָּדָיִם.
אָמַר רַבָּן יוֹחָנָן בֶּן זַכַּאי, וְכִי אֵין לָנוּ עַל הַפְּרוּשִׁים אֶלָּא זוֹ בִלְבָד, הֲרֵי הֵם
אוֹמְרִים, עַצְמוֹת חֲמוֹר טְהוֹרִים, וְעַצְמוֹת יוֹחָנָן כֹּהֵן גָּדוֹל טְמֵאִים. אָמְרוּ לוֹ, לְפִי
חִבָּתָן הִיא טֻמְאָתָן, שֶׁלֹּא יַעֲשֶׂה אָדָם עַצְמוֹת אָבִיו וְאִמּוֹ תַּרְוָדוֹת. אָמַר לָהֶם, אַף כִּתְבֵי
הַקֹּדֶשׁ לְפִי חִבָּתָן הִיא טֻמְאָתָן, וְסִפְרֵי הֲמִירָם שֶׁאֵינָן חֲבִיבִין אֵינָן מְטַמְּאִין אֶת
הַיָּדָיִם:</span>

<span dir="rtl">בקיצור, את כל שאר הספרים שיאכלו העכברים...</span>

<span dir="rtl">מה שמעניין בתשובת רבן יוחנן בן זכאי, שהטומאה הפכה להיות
מכשיר להגנה משימוש מבזה. כלומר, הטומאה מתאחדת עם הקדושה! הקדוש
מטמא...</span>

<span dir="rtl">בניגוד לרוב המצוות שבתורה, שמתקופת חז"ל הולכות ומתפתחות,
ומתרבות, ומתפצלות לפרטי פרטים – דיני טומאה וטהרה הלכו ודעכו.</span>

<span dir="rtl">כאמור, כבר אחרי החורבן, פסק טקס פרה אדומה, כולנו טמאי
מתים, וגם המוטיבציה של הטהרה כדי להתקרב לקודש בבית המקדש נעלמה.</span>

<span dir="rtl">וכך כותב הרמב"ם, בהקדמה לפירוש המשנה.</span>

<span dir="rtl"><u>רמב"ם פירוש המשניות - הקדמת הרמב"ם לפירוש
המשניות</u></span>

<span dir="rtl">וכן עשו חכמי ארץ ישראל, מה שעשה רב אשי. כתבו התלמוד
הירושלמי, והמחברו הוא רבי יוחנן. ונמצא הירושלמי חמשה סדרים שלמים \[במשנה
יש שישה סדרים\]. <u>אבל סדר טהרות לא נמצא לו תלמוד בשום ענין, לא בבלי
ולא ירושלמי,</u> אלא מסכת נדה, כמו שזכרנו. אבל יכול אדם לפרש הסדר ההוא,
אחר יגיעה רבה ועמל גדול, ושיסייעוהו התוספתא והברייתות, וילקט ההלכות
הבאות על ענינו בכל התלמוד, ויוציא בשכלו העקרים של המסכתות ועניניהם מן
ההלכות ההם. כפי שתראה כשנפרש הסדר ההוא בעז"ה:</span>

<span dir="rtl">והעובדה, שסדר טהרות נמצא במשנה, אבל התלמודים שמפרשים
ומרחיבים את המשנה לא עוסקים בסדר זה, ממחישה את אובדן העניין
בנושא.</span>

<span dir="rtl">אפילו, דיני אישה נידה, שהיו חלק ממסכת "טהרות", נשמרו
והתפתחו, אך לא תמיד דרך מושג הטומאה.</span>

<u><span dir="rtl">ספר הראב"ן - סימן שי"ט</span> <span dir="rtl">(ר'
אליעזר בן נתן, גרמניה, נפטר 1170)</span></u>

<span dir="rtl">ונראה לי דמי שהורה להן כן בימים הראשונים היה סבור דמזיגת
הכוס דאסירא משום מגע מאכלו הוא שלא תיגע בימי טומאה והורה להם בבישול
ובאפייה כמו כן, ולא היא <u>דאין טומאה וטהרה נוהגת בזמן הזה</u>,</span>

<span dir="rtl">והרב יצחק יוסף, הראשון לציון שלנו, אינו דורש אפילו נטילת
ידיים לאחר ביקור בקברי צדיקים.</span>

<u><span dir="rtl">ספר ילקוט יוסף סימן ד - אות נו</span>
<span dir="rtl">(הרב יצחק יוסף, בימינו).</span></u>

<span dir="rtl">מה שכתבנו לגבי נטילה, כ"כ בספר אשכבתא דרבי (אות סב) הובא
בחיי משה (עמ' כד), דאף דקי"ל \[שקיים לנו\] קברי צדיקים מטמאין, מ"מ זה
<u>לענין טומאה וטהרה בזמן שביהמ"ק היה קיים</u>, אבל לענין רוח רעה אין
לחוש בקברי צדיקים. וכן המנהג בכמה מקומות <u>שאין נוטלין ידיהם אחר התפלה
על קברי הצדיקים</u>:‏</span>

<span dir="rtl">רבנים היום, מנסים להסביר את הטומאה, שמקורה במושגים
פרימיטיביים עתיקים, בצורה שתתקבל על דעת אדם מודרני.</span>

<span dir="rtl">וכך כותב הרב יוסף אפריון</span>

<span dir="rtl">(ראש ישיבת בית אל, תשע"א)</span>

<span dir="rtl">מה נשאר לנו היום מטומאה וטהרה:</span>

<span dir="rtl">טומאה הוא מושג רוחני מופשט שהתורה קבעה שנמצא במצבים
מסויימים ובבריות שונות</span>. <span dir="rtl"><u>במקום שיש חסרון של
חיים יש טומאה</u></span>. <span dir="rtl">הטומאה החמורה ביותר היא אדם
שמת והוא נקרא אבי אבות הטומאה. האדם הוא נזר הבריאה והקב"ה נפח בו נשמה
וכשהנשמה מסתלקת במיתת האדם יש חסרון גדול של חיים ואז מופיעה הטומאה במלוא
חומרתה</span>. <span dir="rtl">לטמאים יש הגבלות שונות בהתאם לרמת הטומאה
שלהם. בד"כ הגבלות אלו קשורות ליכולות שלהם להתקרב אל הקודש. כגון להיכנס
למקומות קדושים בבית המקדש, לאכול מאכלים קדושים (קורבנות, תרומה)
וכד</span>’. <span dir="rtl">הדינים השונים של הטמאים הם תוצאה של הטומאה
ולא הסיבה להם</span>. <span dir="rtl">טומאה אינה עונש ואינה באה בגלל
עבירה של האדם וכד' אלא הטומאה באה במקום שיש חסרון של חיים, במקום שהיו
יכולים להיווצר חיים ולא נוצרו. ....</span>

<span dir="rtl"><u>כיום אין כ"כ משמעות הלכתית לדיני טומאה וטהרה</u>
(אישה נידה אסורה לבעלה עד שתטבול <u>ללא קשר לדיני הטומאה</u>), מלבד זאת
שאנו מוחזקים כטמאי מתים ולכן אנו אסורים בכניסה למקום המקדש. וכן כהנים
נזהרים שלא להיכנס לבית קברות כדי שלא יטמאו בוודאות בטומאת מת</span>.
<span dir="rtl">הטמא חייב, באופן כללי, בכל המצוות בתורה</span>.

<span dir="rtl">וזו גישתו של</span>

<span dir="rtl"><u>ד"ר יאיר פורסטנברג – אוניברסיטת בן גוריון. (גם הוא
דתי, אקדמאי)</u></span>

<span dir="rtl">"באופן בסיסי, טהרה היא דבר טכני – <u>התרחקות ממקורות
זיהום לא נעימים שראוי להרחיק אותם מן הקודש, כמו מת, נידה, זב, שרץ
ונבלה</u>. כבר בתורה אנו מוצאים את הרעיון שצריך להתרחק מדברים מאוסים.
מכיוון שהרעיון הזה חזק כל כך, הכוח של טומאה כביטוי למיאוס ולהתרחקות הולך
ומשתלט יותר ויותר, והוא עובר מהרמה הכי יומיומית אל הרמה הגבוהה ביותר,
החברתית והמוסרית. כך, אדם נעלה יותר מבחינה דתית, שבחיי היום יום נזהר
ממגע עם דברים מאוסים, יתחיל בשלב מסוים לקטלג כ'טומאה' שלל דברים אחרים
שמטרידים אותו, <u>כמו גויים או עבודה זרה</u>. ....</span>

<span dir="rtl"> וביחס לנטילת ידיים –</span>

<span dir="rtl">"יש כאן פרקטיקה שאין לה בסיס בתורה, והיא נהפכה לפרקטיקה
החשובה ביותר. הפרושים רצו לקחת פרקטיקה מוכרת מהעולם העתיק, ובאמצעותה
להיות טהורים יותר. רק אחר כך, בתלמוד, נטילת ידיים נהיית לאקט שרירותי של
מי שמקבל עליו את מסורת חז"ל, והיום היא כבר נעשתה סמל לכל דבר".</span>

<span dir="rtl"> </span>

<span dir="rtl">מה שנותר לנו מסיפור הטומאה, הוא חלקית עניין הנידה, שריד
מטומאת המת, שהוא איסור לכוהנים להיכנס לבית קברות (מלבד שאר צרותיהם...),
ונטילת ידים.</span>
