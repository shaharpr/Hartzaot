<span dir="rtl"><u>פרשת ויקהל – יום השבת</u></span>

<u><span dir="rtl">ספר שמות פרק לה</span></u>

<span dir="rtl">(א) וַיַּקְהֵל משֶׁה אֶת כָּל עֲדַת בְּנֵי יִשְׂרָאֵל וַיֹּאמֶר אֲלֵהֶם אֵלֶּה הַדְּבָרִים
אֲשֶׁר צִוָּה יְהֹוָה לַעֲשׂת אֹתָם</span>:

<span dir="rtl">(ב) שֵׁשֶׁת יָמִים תֵּעָשֶׂה מְלָאכָה וּבַיּוֹם הַשְּׁבִיעִי יִהְיֶה לָכֶם קֹדֶשׁ שַׁבַּת
שַׁבָּתוֹן לַיהֹוָה כָּל הָעֹשֶׂה בוֹ מְלָאכָה יוּמָת</span>:

<span dir="rtl">(ג) לֹא תְבַעֲרוּ אֵשׁ בְּכֹל משְׁבֹתֵיכֶם בְּיוֹם הַשַּׁבָּת:</span>

<span dir="rtl">מהדברים האלה, המופיעים ממש בתחילת פרשת "ויקהל", השבת לא
נראית כל כך מפתה. אמנם יש בה רק שני חוקים מחייבים, אבל היא אפילו קצת
מפחידה...</span>

<span dir="rtl">אבל, מצוות השבת מופיעה פעמים רבות בתורה, ויש לה פנים
מאירות יותר:</span>

<u><span dir="rtl">ספר שמות פרק כ</span></u>

<span dir="rtl">(ח) זָכוֹר אֶת יוֹם הַשַּׁבָּת לְקַדְּשׁוֹ</span>:

<span dir="rtl">(ט) שֵׁשֶׁת יָמִים תַּעֲבֹד וְעָשִׂיתָ כָּל מְלַאכְתֶּךָ</span>:

<span dir="rtl">(י) וְיוֹם הַשְּׁבִיעִי שַׁבָּת לַיהֹוָה אֱלֹהֶיךָ לֹא תַעֲשֶׂה כָל מְלָאכָה אַתָּה
וּבִנְךָ וּבִתֶּךָ עַבְדְּךָ וַאֲמָתְךָ וּבְהֶמְתֶּךָ וְגֵרְךָ אֲשֶׁר בִּשְׁעָרֶיךָ:</span>

<span dir="rtl">וכאן מופיעה השבת, כבעלת יסוד סוציאלי חזק ומובהק. יום של
שוויון לאדון ולעבד, לבעל הבית ולגר, ואפילו לבהמה. ובלי איומים.</span>

<span dir="rtl">בשני האתרים אין הגדרה של "מלאכה".</span>

<span dir="rtl">אנחנו נתבונן על השבת מכמה כיוונים:</span>

- <span dir="rtl">השבת כמקבץ של מצוות.</span>

- <span dir="rtl">השבת כחג.</span>

- <span dir="rtl">השבת כ"נשמה יתרה".</span>

- <span dir="rtl">השבת כאור לגויים.</span>

<span dir="rtl"><u>אך נתחיל בהיסטוריה.</u></span>

<span dir="rtl">אם יש משהו אמיתי וחשוב, שהתרבות היהודית הנחילה לעולם
המערבי, ואולי לעולם כולו, הרי זה את מושג השבוע, והשבת כיום מיוחד.</span>

<span dir="rtl">אמנם, בדרך כלל אין בהיסטוריה המצאות פתאומיות, ויש חוקרים
רבים הרואים את תחילתו של המושג בבבל הקדומה (אפילו אכד), מאות שנים רבות
לפני שהוא נזכר במקורותינו, ועד לתקופת גלות בבל שלנו.</span>

<span dir="rtl">מתוך אתר "הלוח הבבלי" בויקיפדיה:</span>

<span dir="rtl">בסופרם מכל תחילת חודש חדש, הבבלים ציינו כל יום שביעי
כ"יום קדוש" הנקרא גם "יום רע" (במובן שאין לערוך בו פעילויות אסורות).
בימים אלה נאסר על פקידי הציבור לעשות פעילויות מסוימות, ומגבלות הוטלו אף
על האדם הפשוט. היום ה-28 נודע כ"יום מנוחה". בימים אלו הוגשו מנחות לאלים
ולאלות השונים, כנראה בלילה, כדי לעקוף את האיסורים.
ל[מורדוך](https://he.wikipedia.org/wiki/%D7%9E%D7%95%D7%A8%D7%93%D7%95%D7%9A)</span> <span dir="rtl">ו[עשתר](https://he.wikipedia.org/wiki/%D7%A2%D7%A9%D7%AA%D7%A8)</span> <span dir="rtl">ביום
השביעי,
ל[נינליל](https://he.wikipedia.org/wiki/%D7%A0%D7%99%D7%A0%D7%9C%D7%99%D7%9C)</span> <span dir="rtl">ול[נרגל](https://he.wikipedia.org/wiki/%D7%A0%D7%A8%D7%92%D7%9C)</span> <span dir="rtl">ביום
ה-14,
ל[סין](https://he.wikipedia.org/wiki/%D7%A1%D7%99%D7%9F_(%D7%90%D7%9C))</span> <span dir="rtl">ול[שמש](https://he.wikipedia.org/w/index.php?title=%D7%A9%D7%9E%D7%A9_(%D7%90%D7%9C)&action=edit&redlink=1)</span> <span dir="rtl">ביום
ה-21,
ול[אנכי](https://he.wikipedia.org/wiki/%D7%90%D7%A0%D7%9B%D7%99)</span> <span dir="rtl">ול[מה](https://he.wikipedia.org/w/index.php?title=%D7%9E%D7%94&action=edit&redlink=1)</span> <span dir="rtl">ביום
ה-28.</span>

<span dir="rtl">ואף על פי כן, את תפוצת רעיון השבוע, והשבת, אפשר לייחס
לעצמנו...</span>

<span dir="rtl">אבל ממתי?</span>

<span dir="rtl">כמעט כל ימי הבית הראשון, מספר יהושע ועד מלכים ב' לא
נזכרת השבת כלל.</span>

<span dir="rtl">לא בממלכת יהודה או מה שקדם לה, ולא בממלכת ישראל.</span>

<span dir="rtl">פעם ראשונה אנו פוגשים את השבת בסיפורי אלישע הנביא. האישה
השונמית שהוא גר בביתה, וילדה בן בעקבות הבטחתו, רצה אליו לאחר שהילד מת
(אל דאגה, הוא מקים אותה לתחייה בסוף הסיפור).</span>

<u><span dir="rtl">ספר מלכים ב פרק ד</span></u>

<span dir="rtl">(כב) וַתִּקְרָא אֶל אִישָׁהּ וַתֹּאמֶר שִׁלְחָה נָא לִי אֶחָד מִן הַנְּעָרִים וְאַחַת
הָאֲתֹנוֹת וְאָרוּצָה עַד אִישׁ הָאֱלֹהִים וְאָשׁוּבָה</span>:

<span dir="rtl">(כג) וַיֹּאמֶר מַדּוּעַ אַתְּ הֹלֶכֶת אֵלָיו <u>הַיּוֹם לֹא חֹדֶשׁ וְלֹא שַׁבָּת</u>
וַתֹּאמֶר שָׁלוֹם:</span>

<span dir="rtl">כלומר? ב"חודש" או ב"שבת" מקובל לקחת את המשרת והאתון,
ולרוץ לאיש האלוהים. "חודש" כאן, ובדרך כלל בתנ"ך, הוא "ראש חודש".</span>

<span dir="rtl">ביהודה נזכרת השבת לראשונה, במרד של יהוידע הכוהן נגד
עתליה העריצה, והמלכת יואש.</span>

<u><span dir="rtl">ספר מלכים ב פרק יא</span></u>

<span dir="rtl">(ה) וַיְצַוֵּם לֵאמֹר זֶה הַדָּבָר אֲשֶׁר תַּעֲשׂוּן הַשְּׁלִשִׁית מִכֶּם בָּאֵי הַשַּׁבָּת
וְשֹׁמְרֵי מִשְׁמֶרֶת בֵּית הַמֶּלֶךְ</span>: <span dir="rtl">....</span>

<span dir="rtl">לא ברור, אך נראה שיש משמעות לשבת בבית המקדש.</span>

<span dir="rtl">בצורה ברורה ומוכרת מופיעה השבת אצל נביאי הספר מהמאה
השמינית והלאה. ומעניין, שהצירוף "חודש" ו"שבת" חוזר פעמים רבות.</span>

<u><span dir="rtl">ספר עמוס פרק ח</span></u>

<span dir="rtl">(ד) שִׁמְעוּ זֹאת הַשֹּׁאֲפִים אֶבְיוֹן וְלַשְׁבִּית עֲנִיֵּי אָרֶץ</span>:

<span dir="rtl">(ה) לֵאמֹר מָתַי יַעֲבֹר הַחֹדֵשׁ וְנַשְׁבִּירָה שֶּׁבֶר וְהַשַּׁבָּת וְנִפְתְּחָה בָּר
לְהַקְטִין אֵיפָה וּלְהַגְדִּיל שֶׁקֶל וּלְעַוֵּת מֹאזְנֵי מִרְמָה</span>:

<u><span dir="rtl">ספר ישעיה פרק א</span></u>

<span dir="rtl">(יג) לֹא תוֹסִיפוּ הָבִיא מִנְחַת שָׁוְא קְטֹרֶת תּוֹעֵבָה הִיא לִי חֹדֶשׁ וְשַׁבָּת
קְרֹא מִקְרָא לֹא אוּכַל אָוֶן וַעֲצָרָה</span>:

<span dir="rtl">(יד) חָדְשֵׁיכֶם וּמוֹעֲדֵיכֶם שָׂנְאָה נַפְשִׁי הָיוּ עָלַי לָטֹרַח נִלְאֵיתִי
נְשׂא:</span>

<u><span dir="rtl">ספר ירמיה פרק יז</span></u>

<span dir="rtl">(כ) וְאָמַרְתָּ אֲלֵיהֶם שִׁמְעוּ דְבַר יְהֹוָה מַלְכֵי יְהוּדָה וְכָל יְהוּדָה וְכֹל
יֹשְׁבֵי יְרוּשָׁלָם הַבָּאִים בַּשְּׁעָרִים הָאֵלֶּה</span>:

<span dir="rtl">(כא) כֹּה אָמַר יְהֹוָה הִשָּׁמְרוּ בְּנַפְשׁוֹתֵיכֶם <u>וְאַל תִּשְׂאוּ מַשָּׂא בְּיוֹם
הַשַּׁבָּת</u> וַהֲבֵאתֶם בְּשַׁעֲרֵי יְרוּשָׁלָם</span>:

<span dir="rtl">(כב) וְלֹא תוֹצִיאוּ <u>מַשָּׂא מִבָּתֵּיכֶם בְּיוֹם הַשַּׁבָּת וְכָל מְלָאכָה לֹא
תַעֲשׂוּ</u> וְקִדַּשְׁתֶּם אֶת יוֹם הַשַּׁבָּת כַּאֲשֶׁר צִוִּיתִי אֶת אֲבוֹתֵיכֶם:</span>

<span dir="rtl">(נראה שערב החורבן של הבית הראשון, השבת כבר מבוססת כיום
האסור במסחר ובמלאכה).</span>

<span dir="rtl"><u>ישעיהו המאוחר, פרק ס"ו</u></span>

<span dir="rtl">(כג) וְהָיָה מִדֵּי חֹדֶשׁ בְּחָדְשׁוֹ וּמִדֵּי שַׁבָּת בְּשַׁבַּתּוֹ יָבוֹא כָל בָּשָׂר
לְהִשְׁתַּחֲוֹת לְפָנַי אָמַר יְהֹוָה:</span>

<span dir="rtl"><u>ישעיהו המאוחר, פרק נ"ו</u></span>

<span dir="rtl">(ו) וּבְנֵי הַנֵּכָר הַנִּלְוִים עַל יְהֹוָה לְשָׁרְתוֹ וּלְאַהֲבָה אֶת שֵׁם יְהֹוָה
לִהְיוֹת לוֹ לַעֲבָדִים <u>כָּל שֹׁמֵר שַׁבָּת מֵחַלְּלוֹ וּמַחֲזִיקִים בִּבְרִיתִי</u></span>:

<span dir="rtl">(ז) וַהֲבִיאוֹתִים אֶל הַר קָדְשִׁי וְשִׂמַּחְתִּים בְּבֵית תְּפִלָּתִי עוֹלֹתֵיהֶם
וְזִבְחֵיהֶם לְרָצוֹן עַל מִזְבְּחִי כִּי בֵיתִי בֵּית תְּפִלָּה יִקָּרֵא לְכָל הָעַמִּים:</span>

<span dir="rtl">כאן כבר השבת מופיעה כמאפיינת את האמונה באלוהי ישראל.
נזכור, אוסף המצוות של התורה שבעל פה אינו קיים עדיין בתקופה זו.</span>

<u><span dir="rtl">ספר יחזקאל פרק מו</span> <span dir="rtl">(יחזקאל
מתנבא בגלות בבל)</span></u>

1)  <span dir="rtl">כֹּה אָמַר אֲדֹנָי יֱהֹוִה שַׁעַר הֶחָצֵר הַפְּנִימִית הַפֹּנֶה קָדִים יִהְיֶה
    סָגוּר שֵׁשֶׁת יְמֵי הַמַּעֲשֶׂה וּבְיוֹם הַשַּׁבָּת יִפָּתֵחַ וּבְיוֹם הַחֹדֶשׁ יִפָּתֵחַ:</span>

<span dir="rtl">יחזקאל פועל בבבל, ורואה בדמיונו את השבת בבית
המקדש.</span>

<span dir="rtl">בתחילת ימי הבית השני, המנהיג נחמיה, כבר כופה כללים
לשבת:</span>

<u><span dir="rtl">ספר נחמיה פרק יג</span></u>

<span dir="rtl">(טו) בַּיָּמִים הָהֵמָּה רָאִיתִי בִיהוּדָה דֹרְכִים גִּתּוֹת בַּשַּׁבָּת וּמְבִיאִים
הָעֲרֵמוֹת וְעֹמְסִים עַל הַחֲמֹרִים וְאַף יַיִן עֲנָבִים וּתְאֵנִים וְכָל מַשָּׂא וּמְבִיאִים יְרוּשָׁלִַם בְּיוֹם
הַשַּׁבָּת...</span>

<span dir="rtl">......</span>

<span dir="rtl">(יז) וָאָרִיבָה אֵת חֹרֵי יְהוּדָה וָאֹמְרָה לָהֶם מָה הַדָּבָר הָרָע הַזֶּה אֲשֶׁר
אַתֶּם עֹשִׂים וּמְחַלְּלִים אֶת יוֹם הַשַּׁבָּת</span>:

<span dir="rtl">(יח) הֲלוֹא כֹה עָשׂוּ אֲבֹתֵיכֶם וַיָּבֵא אֱלֹהֵינוּ עָלֵינוּ אֵת כָּל הָרָעָה
הַזֹּאת וְעַל הָעִיר הַזֹּאת וְאַתֶּם מוֹסִיפִים חָרוֹן עַל יִשְׂרָאֵל לְחַלֵּל אֶת הַשַּׁבָּת</span>:

<span dir="rtl">(יט) וַיְהִי כַּאֲשֶׁר צָלְלוּ שַׁעֲרֵי יְרוּשָׁלִַם לִפְנֵי הַשַּׁבָּת וָאֹמְרָה וַיִּסָּגְרוּ
הַדְּלָתוֹת וָאֹמְרָה אֲשֶׁר לֹא יִפְתָּחוּם עַד אַחַר הַשַּׁבָּת וּמִנְּעָרַי הֶעֱמַדְתִּי עַל הַשְּׁעָרִים לֹא יָבוֹא
מַשָּׂא בְּיוֹם הַשַּׁבָּת:</span>

<span dir="rtl">אנחנו רואים איך השבת כיום חג, יחד עם "החודש" ואחר כך
בלעדיו, הופכת בסוף ימי הבית הראשון, ובתחילת ימי הבית השני, ליום "קדוש"
שאסור לחללו, המתאפיין באיסור מלאכה ומסחר. (ראש החודש כמועד, קיים עד
ימינו, אך משקלו קטן בהרבה ממשקל השבת). ועדיין, איננו יודעים מהי
"מלאכה".</span>

**<span dir="rtl">אבל, חז"ל, מסוף ימי הבית השני, וכמובן, אחרי חורבנו,
<u>ועד ימינו אנו</u>, מייצרים את אחד המקבצים הגדולים של חוקים, מצוות
ותקנות, בהקשר לשבת.</span>**

<span dir="rtl">בעצמי הייתי עד לשאלת תלמיד לרב, בעניין <u>שימוש במדחום
דיגיטלי בשבת</u>. הרב הסביר את האיסור..... והכל מתחיל בפרשה שלנו.
כיצד?</span>

<span dir="rtl">פרשת "ויקהל" עוסקת בבניית המשכן. רק שלושת הפסוקים
הראשונים, שבהם התחלנו, עוסקים בשבת, אולי רק בגלל חלוקת פרשות לא מתאימה.
ומכאן פרשנות ענפה....</span>

<span dir="rtl">נסתפק במשניה אחת, מעייפת למדי, המונה, לא את המלאכות
שאסורות בשבת, אלא את "אבות המלאכות", 39 במספר, שמהן יגזרו אחר כך, דורות
שלמים של חכמים, מה אסור ומה מותר לעשות בשבת.</span>

<u><span dir="rtl">משנה מסכת שבת פרק ז</span></u>

2)  <span dir="rtl">אֲבוֹת מְלָאכוֹת אַרְבָּעִים חָסֵר אֶחָת. הַזּוֹרֵעַ. וְהַחוֹרֵשׁ. וְהַקּוֹצֵר.
    וְהַמְעַמֵּר. הַדָּשׁ. וְהַזּוֹרֶה. הַבּוֹרֵר. הַטּוֹחֵן. וְהַמְרַקֵּד. וְהַלָּשׁ. וְהָאוֹפֶה. הַגּוֹזֵז אֶת
    הַצֶּמֶר. הַמְלַבְּנוֹ. וְהַמְנַפְּצוֹ. וְהַצּוֹבְעוֹ. וְהַטּוֹוֶה. וְהַמֵּסֵךְ. וְהָעוֹשֶׂה שְׁנֵי בָתֵּי נִירִין.
    <u>וְהָאוֹרֵג שְׁנֵי חוּטִין</u>. וְהַפּוֹצֵעַ שְׁנֵי חוּטִין. הַקּוֹשֵׁר. וְהַמַּתִּיר. וְהַתּוֹפֵר שְׁתֵּי
    תְפִירוֹת. הַקּוֹרֵעַ עַל מְנָת לִתְפֹּר שְׁתֵּי תְפִירוֹת. הַצָּד צְבִי. הַשּׁוֹחֲטוֹ. וְהַמַּפְשִׁיטוֹ.
    הַמּוֹלְחוֹ וְהַמְעַבֵּד אֶת עוֹרוֹ. וְהַמּוֹחֲקוֹ. וְהַמְחַתְּכוֹ. <u>הַכּוֹתֵב שְׁתֵּי אוֹתִיּוֹת</u>.
    וְהַמּוֹחֵק עַל מְנָת לִכְתֹּב שְׁתֵּי אוֹתִיּוֹת. הַבּוֹנֶה. וְהַסּוֹתֵר. הַמְכַבֶּה. <u>וְהַמַּבְעִיר.
    הַמַּכֶּה בַפַּטִּישׁ</u>. <u>הַמּוֹצִיא מֵרְשׁוּת לִרְשׁוּת</u>. הֲרֵי אֵלּוּ אֲבוֹת מְלָאכוֹת
    אַרְבָּעִים חָסֵר אֶחָת:</span>

<span dir="rtl">ואת הסימוכין תמיד צריך למצוא בתורה, ואלו נמצאים בפרשתנו.
הפרשה כולה, כאמור, עוסקת בבניין המשכן, ורק שלושה פסוקים בראשה, עוסקים
בשבת.</span>

<u><span dir="rtl">תלמוד בבלי מסכת שבת דף מט/ב</span></u>

<span dir="rtl">.... דתנן אבות מלאכות ארבעים חסר אחת. כנגד מי? אמר להו
רבי חנינא בר חמא, <u>כנגד עבודות המשכן</u> ......</span>

<span dir="rtl">אין חייבין אלא על מלאכה שכיוצא בה היתה במשכן. הם זרעו
ואתם לא תזרעו. הם קצרו ואתם לא תקצרו. <u>הם העלו את הקרשים מקרקע לעגלה
ואתם לא תכניסו מרשות הרבים לרשות היחיד</u>. הם הורידו את הקרשים מעגלה
לקרקע ואתם לא תוציאו מרשות היחיד לרשות הרבים. ................</span>

<span dir="rtl">מה הקשר? טכני בלבד, זה מופיע באותה פרשה... וכבר קיימת
פרשנות מחמירה, המערבת מושגים שאינם בתורה כלל, בלי פרשנות.</span>

<span dir="rtl">ומכאן, ניתן להגיע לכל מקום. ונקפוץ אלפיים שנה.</span>

<span dir="rtl"><u>איסור שימוש בחשמל - ויקיפדיה</u></span>

<span dir="rtl">במסגרת דיונו של הרב [יצחק
שמעלקיש](https://he.wikipedia.org/wiki/%D7%99%D7%A6%D7%97%D7%A7_%D7%A9%D7%9E%D7%A2%D7%9C%D7%A7%D7%99%D7%A9)</span> <span dir="rtl">משנת
1895 בבחינת השימוש
ב[טלפון](https://he.wikipedia.org/wiki/%D7%98%D7%9C%D7%A4%D7%95%D7%9F)</span> <span dir="rtl">בשבת
הוא מחדש כי קיים בהפעלת כל מכשיר חשמלי
איסור [מדרבנן](https://he.wikipedia.org/wiki/%D7%9E%D7%93%D7%A8%D7%91%D7%A0%D7%9F)</span> <span dir="rtl">בשל
"התעוררות כח החשמל" כתוצאה מה"עלעקטרישע פערבינדונג" (חיבור
חשמלי).</span>

<span dir="rtl">.......</span>

<span dir="rtl">הרב [אברהם ישעיהו
קרליץ](https://he.wikipedia.org/wiki/%D7%90%D7%91%D7%A8%D7%94%D7%9D_%D7%99%D7%A9%D7%A2%D7%99%D7%94%D7%95_%D7%A7%D7%A8%D7%9C%D7%99%D7%A5)</span>,
<span dir="rtl">ה'חזון איש', חידש בשנת 1948 שכל סגירה של מעגל חשמלי בשבת
אסורה משום [<u>מלאכת
בונה</u>](https://he.wikipedia.org/wiki/%D7%9E%D7%9C%D7%90%D7%9B%D7%AA_%D7%91%D7%95%D7%A0%D7%94)</span><u> <span dir="rtl">ו[מלאכת
מכה
בפטיש](https://he.wikipedia.org/wiki/%D7%9E%D7%9C%D7%90%D7%9B%D7%AA_%D7%9E%D7%9B%D7%94_%D7%91%D7%A4%D7%98%D7%99%D7%A9).
\[</span></u><span dir="rtl">שתיים מאבות המלאכה\].</span>

<span dir="rtl">.....</span>

<span dir="rtl">הרב [אברהם יצחק הכהן
קוק](https://he.wikipedia.org/wiki/%D7%90%D7%91%D7%A8%D7%94%D7%9D_%D7%99%D7%A6%D7%97%D7%A7_%D7%94%D7%9B%D7%94%D7%9F_%D7%A7%D7%95%D7%A7)</span> <span dir="rtl">סבר
שהחשמל נחשב כאש, ועל כן כל הפעלת מכשיר חשמלי בשבת כרוכה באיסור  \[אחד
מאבות המלאכה\].</span>

<span dir="rtl">ברור שההתנגדות לשימוש בחשמל היא מנימוקים אחרים, אבל זה
כוחה של פרשנות.</span>

<span dir="rtl">והנה איסורים מוזרים אחרים...</span>

<u><span dir="rtl">רמב"ם יד החזקה הלכות שבת פרק יא</span></u>

<span dir="rtl">(ב) רמשים שהן פרין ורבין מזכר ונקבה או נהוין מן העפר כמו
הפרעושין ההורג אותן חייב כהורג בהמה וחיה אבל רמשים שהויתן מן הגללים ומן
הפירות שהבאישו וכיוצא בהן כגון תולעים של בשר ותולעים שבתוך הקטניות
ההורגן פטור</span>:

<span dir="rtl">(ג) המפלא כליו בשבת מולל את הכנים וזורקן ומותר להרוג את
הכנים בשבת מפני שהן מן הזיעה:</span>

<span dir="rtl">הרב הראשי לישראל, יצחק הרצוג, פסק בזמנו, ששוטר שנקרא
לתפוס פושע בשבת, מותר לו לנסוע על מנת לתפוס אותו, אך אחרי התפיסה, הוא
חייב להישאר איתו במקומו עד צאת השבת...</span>

<span dir="rtl">הקשיים שאיסורי השבת גורמים, הם כה גדולים, עד שאין ברירה
אלא להמציא דרכי עקיפה. בדורות קודמים היו משתמשים הרבה ב"גוי של שבת" (שגם
עליו יש מגבלות חמורות). היום משתמשים באמצעים טכניים כמו שעון שבת, מעלית
של שבת, וכד'. ועדיין המחמירים מפקפקים באפשרות להשתמש בחשמל בשבת, כי
המערכת מתופעלת על ידי יהודים.</span>

<span dir="rtl">עד כאן, החלק "הקשה" של השבת, זה המאפשר לתלמידי ישיבה
להתעמק שנים, במאה וחמישים דפי תלמוד (מסכת שבת) ובאלפי דפים של פוסקים
מאוחרים.</span>

**<span dir="rtl">אך השבת היא יום חג, הנאה, עונג. יש עוד פנים
לשבת.</span>**

<u><span dir="rtl">ספר ישעיה פרק נח</span></u>

<span dir="rtl">(יג) אִם תָּשִׁיב מִשַּׁבָּת רַגְלֶךָ עֲשׂוֹת חֲפָצֶיךָ בְּיוֹם קָדְשִׁי <u>וְקָרָאתָ
לַשַּׁבָּת עֹנֶג</u> לִקְדוֹשׁ יְהֹוָה מְכֻבָּד וְכִבַּדְתּוֹ מֵעֲשׂוֹת דְּרָכֶיךָ מִמְּצוֹא חֶפְצְךָ וְדַבֵּר
דָּבָר:</span>

<u><span dir="rtl">תלמוד בבלי מסכת שבת דף קיח/ב</span></u>

<span dir="rtl">אמר רב יהודה אמר רב, כל המענג את השבת נותנין לו משאלות
לבו, שנאמר והתענג על ה' ויתן לך משאלות לבך. עונג זה איני יודע מהו. כשהוא
אומר "וקראת לשבת ענג" הוי אומר זה עונג שבת. במה מענגו? רב יהודה בריה דרב
שמואל בר שילת משמיה דרב אמר, בתבשיל של תרדין ודגים גדולים וראשי שומין.
רב חייא בר אשי אמר רב, אפילו דבר מועט, ולכבוד שבת עשאו, הרי זה עונג. מאי
היא? אמר רב פפא כסא דהרסנא...\[סוג של דגים קטנים מטוגנים\].</span>

<span dir="rtl">כל אחד והתענוג שלו, אבל סוף סוף חכמינו כבני אדם... (לא
רק מלאכים).</span>

<span dir="rtl">ואפילו הרמב"ם שהוא סגפן יחסית...</span>

<u><span dir="rtl">רמב"ם יד החזקה הלכות שבת פרק ל</span></u>

<span dir="rtl">(ז) איזה הוא עונג? זה שאמרו חכמים שצריך לתקן תבשיל שמן
ביותר ומשקה מבושם לשבת, הכל לפי ממונו של אדם, וכל המרבה בהוצאת שבת
ובתיקון מאכלים רבים וטובים הרי זה משובח. ואם אין ידו משגת אפילו לא עשה
אלא שלק וכיוצא בו משום כבוד שבת הרי זה עונג שבת, ואינו חייב להצר לעצמו
ולשאול מאחרים כדי להרבות במאכל בשבת.</span>

<span dir="rtl">במקום אחר הוא גם ממליץ לקיים יחסי מין בשבת.</span>

<u><span dir="rtl">רמב"ם יד החזקה הלכות אישות פרק יד</span></u>

1)  <span dir="rtl">עונה האמורה בתורה לכל איש ואיש כפי כחו ...</span>

2)  <span dir="rtl">תלמידי חכמים עונתן פעם אחת בשבת מפני שתלמוד תורה
    מתיש כחן.</span>

3)  <span dir="rtl">ודרך תלמידי חכמים לשמש מטתן מלילי שבת ללילי
    שבת:</span>

<span dir="rtl">אבל מתוך 30 פרקים בהלכות שבת של הרמב"ם רק פרק אחד עוסק
בעונג שבת, אחד בכבוד השבת, ו 28 במצוות עשה ולא תעשה...</span>

<span dir="rtl">אי אפשר להזכיר "עונג שבת" מבלי להזכיר את חיים נחמן
ביאליק, שחלם לייצר יהדות מסורתית אבל מתקדמת, והקים את אגודת "עונג שבת".
הנה קטע מהויקיפדיה:</span>

<span dir="rtl">את המניע ליוזמה זו הציג הסופר [הלל
בבלי](https://he.wikipedia.org/wiki/%D7%94%D7%9C%D7%9C_%D7%91%D7%91%D7%9C%D7%99)</span> <span dir="rtl">בדברים
שאמר לו ביאליק</span>:

> <span dir="rtl">בלי שבת אנו אומה בזויה ושפלה, ואף לא אומה. יש לרומם את
> ערך השבת בתוכנו, כאן ובכל מקום, ובייחוד בעיני הדור הצעיר; ולא – נבול
> ניבול. לא תהיה לנו תקומה. ... יש בדעתי לעשות משהו – להקים חברה או מוסד
> לשם חיזוק השבת. כך נקרא למוסד 'חיזוק שבת' או 'עונג שבת'. יתכנסו אנשים
> ביום השבת, <u>יתעסקו בצוותא בדברי תורה וחכמה, ולא ידירו גם הנאה מאכילה
> ושתייה,</u> וממילא יתחזק כוח השבת בלבבם על ידי עונג
> שבת</span>.[\[1\]](https://he.wikipedia.org/wiki/%D7%A2%D7%95%D7%A0%D7%92_%D7%A9%D7%91%D7%AA_(%D7%90%D7%92%D7%95%D7%93%D7%94)#cite_note-1)

<span dir="rtl">בדצמבר </span>[1926](https://he.wikipedia.org/wiki/1926) 
<span dir="rtl">נוסדה אגודת "עונג שבת", וכעבור חודש, בשבת [פרשת
יתרו](https://he.wikipedia.org/wiki/%D7%A4%D7%A8%D7%A9%D7%AA_%D7%99%D7%AA%D7%A8%D7%95)</span>,
<span dir="rtl">חנך ביאליק את מפגשי "עונג שבת" ב[קונסרבטוריון
שולמית](https://he.wikipedia.org/wiki/%D7%A7%D7%95%D7%A0%D7%A1%D7%A8%D7%91%D7%98%D7%95%D7%A8%D7%99%D7%95%D7%9F_%D7%A9%D7%95%D7%9C%D7%9E%D7%99%D7%AA)</span>.
<span dir="rtl">לאחר שהייתה אכסניה זו צרה מלהכיל את כל המבקשים להשתתף
בה, עברו המפגשים לאולם של [גימנסיה
הרצליה](https://he.wikipedia.org/wiki/%D7%92%D7%99%D7%9E%D7%A0%D7%A1%D7%99%D7%94_%D7%94%D7%A8%D7%A6%D7%9C%D7%99%D7%94)</span>,
<span dir="rtl">שבו היה מקום ל-500 איש. במאי 1929 נחנך אולם</span>
"[<span dir="rtl">אוהל
שם</span>](https://he.wikipedia.org/wiki/%D7%90%D7%94%D7%9C_%D7%A9%D7%9D_(%D7%9E%D7%A4%D7%A2%D7%9C_%D7%AA%D7%A8%D7%91%D7%95%D7%AA)),
<span dir="rtl">שבו 1,200 מקומות, כמשכנו הקבוע של מפעל "עונג שבת". גם
אולם גדול זה לא הספיק לכל המבקשים להשתתף במפגשים אלה</span>.

<span dir="rtl">אירועי "עונג שבת" התקיימו שנים רבות, גם אחרי מותו של
ביאליק ב 1936. (איני יודע מתי הופסקו). ויש ניסיון של עיריית תל אביב
לחדשם.</span>

<span dir="rtl">הרמב"ם היה טכני מאוד. ביאליק היה אינטלקטואלי מאוד. אך
התענגות על השבת הייתה לא רק במאכל ומשתה, ומין, ולא רק בעיון, והרצאות,
וסיפורים אלא גם בפיוטים לשבת, ובעיקר שירה משפחתית משותפת (אצל חילוניים
גם שירה בציבור וריקוד, שהמאמינים מוגבלים בכך).</span>

**<span dir="rtl">זה מקרב אותנו לצד השלישי של השבת, והוא צד
הקדושה.</span>**

<span dir="rtl">קדושה אינה ניתנת להגדרה מדויקת, כאן ניקח אותה לכיוון
המיסטיקה, תחושות של האדם "היוצא מעצמו", הנפעם, העומד מול הנשגב, ובלשון
דתית – מתקרב לאלוהיו.</span>

<span dir="rtl">הכיוון הזה מודגש בקבלה ובחסידות, אך מתחיל כמובן הרבה
קודם.</span>

<u><span dir="rtl">תלמוד בבלי מסכת ביצה דף טז/א</span></u>

<span dir="rtl">דאמר רבי שמעון בן לקיש <u>נשמה יתירה</u> נותן הקדוש ברוך
הוא באדם ערב שבת ולמוצאי שבת נוטלין אותה הימנו שנאמר "שבת וינפש". כיון
ששבת \[ב' אינה דגושה!\] ווי אבדה נפש:</span>

<span dir="rtl"><u>זוהר חלק ג' דף כ"ט</u></span>

<span dir="rtl">נשמה יתירה, נשמת כל חי, כתר בראש צדיק, דאיהו יום שבת,
ובהאי נשמה יתירה תהלל יה, דאינון אבא ואימא, דעלה אתמר, (ישעיה סד ג) עין
לא ראתה אלהי"ם זולתך, בגין דאיהו מרכבה לעלת העלות, דאיהו מכוסה, ולא שליט
עליה עינא, ובגין דא עין לא ראתה:</span>

<u><span dir="rtl">ספר הקנה - ד"ה דיני שבת וקבלת שבת</span>
<span dir="rtl">(המאה ה-14 מחבר קבלי לא ידוע)</span></u>

<span dir="rtl">ובשבת כל השפע רחמים ועל כן ישנה בגדיו, .... ואחר שילבש
רוחץ פניו ידיו ורגליו ויעבור מעליו דרכי החול הוא שנאמר בזעת אפיך תאכל
לחם, ואצ"ל \[אין צריך לומר\] הטובל בע"ש \[בערב שבת\], דקב"ה מקבל תפלתו
וקושר אהבתו בו כי מדובק האהבה שהוא החסד בשבת, ואח"כ מתעטף בטליתו, וקורא
לחביריו ולאשתו וביתו בואו ונצא לקראת כלה, שבת מלכתא. ומתחברים ואומרים
באי כלה באי כלה. .....</span>

<span dir="rtl">ואז הולך ומתפלל וקב"ה מעלהו לפניו, ומלאך ה' צבאות יוצא
ומלוה אותו לביתו, ורואין שולחנו ערוך ומטתו מוצעת ונרות מתוקנים, ועונים
שניהם ואומרים יהי רצון שגם בשבת הבאה יהא כן, ויזהר שלא יחלוק ולא יכעוס
רק יהיו פניו שוחקות שאם ח"ו יחלוק עם אשתו יצא שכרו בהפסידו ודמו בראשו כי
אין בעולם חטא כחטאו ....</span>

<span dir="rtl">כדאי לשים לב, שהמיסטיקה, או השגת תחושת הקדושה, דורשת
מאמצים, הכנות, כוונות, טקסים, זהירות, לפעמים שינון מנטרות.</span>

<u><span dir="rtl">שער הכוונות - דרושי קבלת שבת דרוש א</span>
<span dir="rtl">(מיוחס לאר"י נכתב על ידי חיים ויטאל, המאה ה-16
צפת)</span></u>

<span dir="rtl">הנה קיצור סדר קב"ש הוא שתצא לשדה ותאמר בואו ונצא לקרא'
שבת מלכתא לחקל תפוחין קדישין. .... ותעמוד מעומד במקו' א' בשדה ואם יהיה
ע"ג הר א' גבוה הוא יותר טוב. ויהיה המקום נקי כפי מה שצריך מלפניו כמלוא
עיניו ומאחריו ד' אמות כו', ותחזור פניך כנגד רוח מערב ששם החמה שוקעת,
ובעת שקיעתה ממש אז תסגור עיניך ותשים ידך השמאלית על החזה ויד ימינך על
גבי שמאל, <u>ותכוין באימה וביראה כעומד לפני המלך לקבל תוס' קדושת
שבת,</u> ותתחיל ותאמר מזמור, הבו לה' בני אלים כו' כולו בנעימה, ואח"כ
תאמר ג' פעמים באי כלה באי כלה באי כלה שבת מלכתא, ואח"כ תאמר מזמור שיר
ליום השבת וכו' כולו, ואח"כ תאמר ה' מלך גאות לבש כו' עד לאורך ימים. ואז
תפתח עיניך ותבא לביתך כמ"ש בעז"ה:</span>

<span dir="rtl">הצצנו על שבת המלכה משלושה כיוונים:</span>

**<span dir="rtl">היראה – אוסף מצוות מפורטות ומטרידות, שספק אם ניתן
לעמוד בהן.</span>**

**<span dir="rtl">ההנאה – הנאות הגוף, והנאות תרבותיות.</span>**

**<span dir="rtl">הקדושה – נשמה יתירה, תחושת הנשגבות, הקירבה לאלוהים,
אולי ההתרחקות מהבלי העולם הזה.</span>**

**<span dir="rtl">נסיים בהשראה של השבת היהודית על הדתות
המונותיאיסטיות.</span>**

<span dir="rtl"><u>הנצרות</u> לקחה את השבת מהיהדות. בעשרות השנים
הראשונות של הנצרות (במאה הראשונה) הנוצרים הם יהודים. אבל, לאט לאט רוב
המתנצרים הם פגאנים. במאה השנייה הנצרות הולכת ומתרחקת מהיהדות.</span>

<span dir="rtl"><u>בשנת 110 לספירה, כותב איגנאציוס בישוף אנטיוכיה, במכתב
(תרגום חופשי מהרשת, מאנגלית):</u></span>

<span dir="rtl">אל נתפתה לדוקטורינות מוזרות או על ידי סיפורים עתיקים
חסרי ערך. אם עד היום אנחנו חיים בעקבות המנהג של היהדות, זה לא לכבודנו...
אם אלו ההולכים בעקבות מנהגים ישנים רוצים להשיג תקווה חדשה, אל להם לעקוב
אחרי השבת, אלא להתאים את חייהם בעקבות <u>"יום האדון"</u>, שאנו חיים
דרכו...</span>

<span dir="rtl">.... לכן אל נשמור את השבת באופן היהודי, <u>ונהנה מימי
בטלה...</u> אלא נשמור את השבת <u>בצורה רוחנית</u>, נהנה מהרהור בתורה, לא
במנוחת הגוף....</span>

<span dir="rtl">יום ראשון הוא "יום האדון", יומו של ישו, היום בו קם
לתחייה.</span>

<span dir="rtl">אם בעקבותיו של איגנציוס, ואם בעקבות פאולוס או אחרים,
הנצרות ביטלה את כל מצוות השבת (כמו אחרות) וגם את "לא תעשה כל מלאכה". גם
היום הוחלף, ל"יום האדון" שהוא יום ראשון.</span>

<span dir="rtl">ברוב הכנסיות, יש מיסה חגיגית ביום הזה. בעולם המודרני חזר
להיות יום שבתון אזרחי.</span>

<span dir="rtl"><u>האסלאם</u> קיבל, למעשה, את הגישה הנוצרית. אך כדי
להבדיל עצמו, היום החגיגי הוא יום ששי. ביום זה נערכות תפילות ציבוריות
במסגדים, ודרשות של האימאמים. אין יום שבתון, אך במדינות המוסלמיות
המודרניות, הוא גם יום שבתון אזרחי.</span>
