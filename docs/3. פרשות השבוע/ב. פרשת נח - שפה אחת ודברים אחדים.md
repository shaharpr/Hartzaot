<span dir="rtl"><u>פרשת נח – שפה אחת ודברים אחדים</u></span>

<span dir="ltr"></span>

<span dir="rtl"><u>ספר בראשית פרק יא</u></span>

<span dir="ltr"></span><span dir="rtl">(א) וַיְהִי כָל הָאָרֶץ שָׂפָה אֶחָת וּדְבָרִים
אֲחָדִים:</span>

<span dir="ltr"></span><span dir="rtl">(ב) וַיְהִי בְּנָסְעָם מִקֶּדֶם וַיִּמְצְאוּ בִקְעָה
בְּאֶרֶץ שִׁנְעָר וַיֵּשְׁבוּ שָׁם:</span>

<span dir="ltr"></span><span dir="rtl">(ג) וַיֹּאמְרוּ אִישׁ אֶל רֵעֵהוּ הָבָה נִלְבְּנָה
לְבֵנִים וְנִשְׂרְפָה לִשְׂרֵפָה וַתְּהִי לָהֶם הַלְּבֵנָה לְאָבֶן וְהַחֵמָר הָיָה לָהֶם לַחֹמֶר:</span>

<span dir="ltr"></span><span dir="rtl">(ד) וַיֹּאמְרוּ הָבָה נִבְנֶה לָּנוּ עִיר וּמִגְדָּל
וְרֹאשׁוֹ בַשָּׁמַיִם וְנַעֲשֶׂה לָּנוּ שֵׁם פֶּן נָפוּץ עַל פְּנֵי כָל הָאָרֶץ:</span>

<span dir="ltr"></span><span dir="rtl">(ה) וַיֵּרֶד יְהֹוָה לִרְאֹת אֶת הָעִיר וְאֶת
הַמִּגְדָּל אֲשֶׁר בָּנוּ בְּנֵי הָאָדָם:</span>

<span dir="ltr"></span><span dir="rtl">(ו) וַיֹּאמֶר יְהֹוָה הֵן עַם אֶחָד וְשָׂפָה אַחַת
לְכֻלָּם וְזֶה הַחִלָּם לַעֲשׂוֹת וְעַתָּה לֹא יִבָּצֵר מֵהֶם כֹּל אֲשֶׁר יָזְמוּ לַעֲשׂוֹת:</span>

<span dir="ltr"></span><span dir="rtl">(ז) הָבָה נֵרְדָה וְנָבְלָה שָׁם שְׂפָתָם אֲשֶׁר לֹא
יִשְׁמְעוּ אִישׁ שְׂפַת רֵעֵהוּ:</span>

<span dir="ltr"></span><span dir="rtl">(ח) וַיָּפֶץ יְהֹוָה אֹתָם מִשָּׁם עַל פְּנֵי כָל
הָאָרֶץ וַיַּחְדְּלוּ לִבְנֹת הָעִיר:</span>

<span dir="ltr"></span><span dir="rtl">(ט) עַל כֵּן קָרָא שְׁמָהּ בָּבֶל כִּי שָׁם בָּלַל
יְהֹוָה שְׂפַת כָּל הָאָרֶץ וּמִשָּׁם הֱפִיצָם יְהֹוָה עַל פְּנֵי כָּל הָאָרֶץ:</span>

<span dir="ltr"></span>

<span dir="rtl">אי אפשר להתאפק מלהעיר הערה טכנולוגית. מדובר כאן על
התקדמות משמעותית, בטכנולוגיה של הבניין. לבנים שרופות, כתחליף לאבן,
וכנראה גם סוג של בטון או טיח להדבקתן.</span>

<span dir="rtl">השימוש בלבנים הוא קדום מאוד, ונמצא כבר במסופוטמיה (בעיר
אוּר) בערך בשנת 4000 לפנה"ס. אך בתקופה זו היו אלה לבני בוץ מיובשים בשמש,
כמו שאנחנו מוצאים גם בתל חצור ובמקומות רבים אחרים בתקופת הברונזה.</span>

<span dir="rtl">המצרים הוסיפו קש לבוץ, והד לכך אנחנו מוצאים בסיפור
העבדות במצרים.</span>

<span dir="rtl">בערך משנת 1500 לפנה"ס מוצאים גם לבנים שרופות בכבשן, שהן
עמידות יותר לתנאי מזג אויר. מובן שהן היו יקרות יותר. (במקום אחר כתוב
שכבר מ 3500 לפנה"ס, ונראה פחות אמין).</span>

<span dir="rtl">החומה הסינית ( שרידים ראשונים מ 200 לפנה"ס) בנויה מלבנים
כאלה וכאלה. ובימי הביניים התפשטה הטכנולוגיה של לבנים שרופות בכבשן, אך עד
היום יש מקומות בהם בונים מלבני בוץ לא שרופות.</span>

<span dir="rtl">את הלבנים עשו תחילה ביד, אחר כך בתבניות עץ, והיום יש
שיטות תעשייתיות לייצור לבני בוץ במהירות, וגם לכבוש אותם בלחצים גדולים
ולעשותן חזקות יותר.</span>

<span dir="ltr"></span>

<span dir="rtl">השאלות היותר מעניינות הן השאלה המוסרית, במה פשעו בוני
מגדל בבל (דור הפלגה), והשאלה הביקורתית, מה רוצה הסיפור לומר לנו.</span>

<span dir="ltr"></span>

<span dir="rtl">השאלה המוסרית – מה היה חטאם של בוני מגדל בבל?</span>

<span dir="rtl">המדרשים, ברובם, מנסים לראות ביומרה לבנות מגדל, מרד
באלוהים.</span>

<span dir="ltr"></span>

<span dir="rtl"><u>מדרש רבה בראשית - פרשה ה פסקה א</u></span>

<span dir="rtl">עמד דור המבול ומרד בו, עמד דור אנוש ומרד בו, דור הפלגה
ומרד בו.</span>

<span dir="ltr"></span>

<span dir="rtl"><u>מדרש רבה בראשית - פרשה לח פסקה ו</u></span>

<span dir="rtl">ועל ה' אלהינו אמרו, לא כל הימנו, לבור לו את העליונים
וליתן לנו את התחתונים, אלא באו ונעשה לנו מגדל, ונעשה עבודת כוכבים בראשו,
וניתן חרב בידה, ותהא נראת כאלו עושה עמו מלחמה...</span>

<span dir="rtl">דור המקופחים...</span>

<span dir="ltr"></span>

<span dir="rtl"><u>תלמוד בבלי מסכת סנהדרין דף קט/א</u></span>

<span dir="rtl">אמר רב ירמיה בר אלעזר: נחלקו לשלש כיתות. אחת אומרת נעלה
ונשב שם. ואחת אומרת נעלה ונעבוד עבודת כוכבים. ואחת אומרת נעלה ונעשה
מלחמה...</span>

<span dir="ltr"></span>

<span dir="rtl">רש"י על בראשית פרק יא פסוק א</span>

<span dir="rtl">שפה אחת - לשון הקודש:</span>

<span dir="rtl">ודברים אחדים - באו בעצה אחת ואמרו לא כל הימנו שיבור לו
את העליונים. נעלה לרקיע ונעשה עמו מלחמה. ד"א על יחידו של עולם ד"א ודברים
אחדים (ס"א דברים חדים) אמרו אחת לאלף ותרנ"ו שנים הרקיע מתמוטט כשם שעשה
בימי המבול בואו ונעשה לו סמוכות (ב"ר):</span>

<span dir="ltr"></span>

<span dir="rtl">הפירושים מאולצים למדי, כאילו הכתוב המסתיים בעונשם של
בוני המגדל, מאלץ את הפרשנים למצוא להם חטא.</span>

<span dir="ltr"></span>

<span dir="rtl">אפילו ר' דוד קמחי (נפטר ב 1235, מגדולי פרשני התורה,
פרובאנס), מתאר את בוני המגדל כאנשים תמימים הרוצים לארגן את החברה בצורה
יעילה. אין כאן שום חטא.</span>

<span dir="ltr"></span>

<span dir="rtl"><u>רד"ק על בראשית פרק יא פסוק ד</u></span>

<span dir="ltr"></span><span dir="rtl">(ד) "הבה נבנה לנו עיר", העיר
לשבת, והמגדל להיות צופים משם למרחק לראות ענין מקניהם ובהמתם, וגם יהיה
(אור) \[אות\] לרועים, שינהגו מקניהם לרעות במדברות רחוק מהעיר, ויהיה להם
המגדל לאות ולסימן שידעו לשוב אל העיר. "וראשו בשמים", ר"ל שיהיה המגדל
גבוה, כמו "ערים גדולות ובצורות בשמים" (דברים א, כח) ר"ל בגובה האויר.
"ונעשה לנו שם", כלומר אם יהיה לנו מקום גבוה בזאת העיר יהיה לכל אחד ממנו
שם, שאם יצא חוץ מגבול הזאת יזכור העיר וישוב אליה, או יזכיר אחד לחברו
מהיוצאים וישובו אליה, כי אם לא נעשה כן אולי נפוץ על פני כל הארץ שהיוצאים
ממנו ישכחו החברה וישארו שם במקום לכתם, וישבו שם זה למזרח וזה למערב זה
לצפון וזה לדרום, וחברותינו תתפזר, נהיה נפוצים הנה והנה:</span>

<span dir="ltr"></span>

<span dir="rtl">יש מדרש אחד (?) שמדבר על חטאים בין אדם לחברו:</span>

<span dir="rtl"><u>פרקי דרבי אליעזר - פרק כד (המאה השמינית, ארץ
ישראל).</u></span>

<span dir="rtl">ונעשה לנו שם ר' פנחס אומ' לא היו שם אבנים לבנות את העיר
ואת המגדל. ומה היו עושין? היו מלבנים לבנים ושורפים אותם כיוצר חרש, עד
שבנו אותו גבוה כשבעה מילין. מעלת היו לו במזרחו ובמערבו. ואלו שהיו מעלין
לבנים היו עולין ממזרחו, ואלו שהיו יורדין היו יורדין ממערבו. ואם נפל אדם
ומת לא היו שמים לבם עליו, ואם נפלה לבנה היו יושבין ובוכין ואומרין, מתי
תעלה אחרת תחתיה.</span>

<span dir="ltr"></span>

<span dir="rtl">ומתאים, אולי, לזמננו – כאשר הטכנולוגיה, לפעמים, חשובה
מהאדם.</span>

<span dir="ltr"></span>

<span dir="rtl">כך או כך, אלוהים תמיד צודק, וממילא, בוני המגדל חטאו, ואם
זה נגמר הפעם רק עם הפצתם על ידי בלילת השפות, וללא שפיכות דמים, גם זו
לטובה.</span>

<span dir="ltr"></span>

<span dir="rtl"><u>מה רוצה הסיפור לספר לנו?</u></span>

<span dir="rtl">ניתן לומר שזה סיפור אטיולוגי, כלומר, הוא רוצה להסביר לנו
מדוע אנחנו מוצאים כל כך הרבה שפות בעולם, שבגלל ריבויים, אנשים לא מבינים
זה את זה (ובהזדמנות זו, מדוע נקראת בבל כך). הוא עושה זאת על ידי שימוש
במיתוס עתיק, של מלחמת בני האדם באלים.</span>

<span dir="rtl">סיפורים אטיולוגיים יש הרבה, למשל, פרק ד' בבראשית מסביר
לנו מדוע לנחש אין רגליים, ומדוע אנחנו צריכים לעבוד קשה
למחייתנו...</span>

<span dir="rtl">סיפורים כאלה נפוצים בכל המיתולוגיות... למשל, "תיבת
פנדורה" מהמיתולוגיה היוונית.</span>

<span dir="rtl">האישה הראשונה שנבראה, פנדורה, היא מקור הצרות בעולם, כמו
חווה שבגללה גורשנו מגן העדן. פנדורה פתחה את תיבת הצרות, שנאמר לה בבירור
לא לפתוח, וכל הצרות התעופפו ומילאו את העולם... ועכשיו הצרות לא עוזבות
אותנו, כמובן....</span>

<span dir="ltr"></span>

<span dir="rtl">קל לראות, שפרק י', הבא לפני סיפור מגדל בבל בפרק י"א, היה
צריך לבוא אחריו, מפני שבו מתאר המספר את התפצלות העמים משלושת בני נוח.  
ההבדל הראשוני בין עמים שונים, הוא הבדל
בלשונם</span><span dir="ltr"></span><span dir="rtl">, ואם לא הבנו זאת,
הרי בפרק י' זה נאמר במפורש: "מאלה נפרדו איי הגוים בארצתם איש
ללשנו</span><span dir="ltr"></span> <span dir="rtl">למשפחתם
בגויהם</span><span dir="ltr"></span><span dir="rtl">" (פסוק ה'), וכן
"אלה בני חם למשפחתם ללשנתם</span><span dir="ltr"></span>
<span dir="rtl">בארצתם
בגויהם</span><span dir="ltr"></span><span dir="rtl">" (פסוק כ') וכן פסוק
ל"א.  
ברור, שאין לומר אחר כך, בתחילת פרק י"א : "ויהי כל הארץ שפה אחת ודברים
אחדים</span><span dir="ltr">".</span>

<span dir="ltr"></span>

<span dir="rtl">בדרך כלל, התפיסה היהודית הדתית היא גם סטטית, או אפילו
אנכרוניסטית. כלומר, מתעלמת מהתפתחות. זה נכון לגבי קיום מצוות, או נוהגים
דתיים בכלל (דוד המלך התפלל, מן הסתם הניח תפילין, וכשהיו הבנים מתרוצצים
בקרבה של רבקה, היה זה מפני שכאשר עברה על פני בתי מדרש ניסה יעקב לצאת,
וליד בתי עבודה זרה רצה עשיו לצאת).  
ברור שלא כל אדם דתי יאמין בכל אגדה בלתי סבירה, אבל הנטייה היא
כזו.</span>

<span dir="rtl">אינני יודע אם כוונת המספר בפרשה שלנו לראות גם את חלוקת
העמים והלשונות כסטטית, אבל קרוב לוודאי שכן. הוא מציג את תמונת העמים של
זמנו כתמונה נצחית.</span>

<span dir="rtl">גם ההתנגדות של הדתות המונותיאיסטיות למדע האבולוציה,
יסודה בהנחה, שהעולם שאנו רואים היום, נברא בששת ימי בראשית. שהרי התפתחות
משמעותית סותרת את תפקידו של האל כבורא יחיד (וזה נכון בוודאי ביחס
להתפתחות האדם, שנברא לתפקיד מסוים).</span>

<span dir="rtl">על כן על פי המסורת היהודית העולם נברא בעברית, ואחרי דור
הפלגה הופיעו השפות השונות, כפי שהכירן המספר.</span>

<span dir="ltr"></span>

<span dir="rtl">אנחנו, דווקא, ננסה להשוות בין אבולוציה ביולוגית,
לאבולוציה לשונית.</span>

<span dir="rtl">למרות כמה הבדלים בולטים, יש דמיון ניכר.</span>

<span dir="ltr"></span>

<span dir="ltr"></span>

<span dir="ltr"></span>

<span dir="ltr"></span>

<span dir="rtl">להלן, תמונה סמלית, של תפיסת האבולוציה הביולוגית.</span>

<img src="../../img/images-44/media/image3.png"
style="width:6.98176in;height:6.99403in" /><span dir="ltr"></span>

<span dir="rtl">המאפיינים:</span>

<span dir="rtl">שני מינים הם שונים, אם אינם יכולים לקיים יחסי מין
פוריים.</span>

<span dir="rtl">לכל המינים מקור אחד בלבד.</span>

<span dir="rtl">קיימת התפתחות מתמדת הנגרמת ממוטציות (מי כמונו החיים
בתקופת הקורונה יודעים מה זה). שינויים מקריים בתוכן התורשתי של התא
–</span> <span dir="ltr">DNA</span><span dir="rtl">.</span>

<span dir="rtl">חלק מהמוטציות גורמות לפיצול (ליצירת מין חדש), בעיקר אם
הן נגרמות בסביבות שונות שבהן חי אותו מין. השאר גורמות לשינוי אותו
מין.</span>

<span dir="rtl">חלק מהמינים נכחדים, מפני שינוי תנאי סביבתם.</span>

<span dir="rtl">כל המינים החיים היום, הם בדרגת התפתחות המתאימה לסביבתם.
אין מין עליון, אין נזר הבריאה.</span>

<span dir="ltr"></span><span dir="rtl">(וזה מה שאנשים דתיים לא יכולים
להסכים בשום אופן... וגם אנחנו לפעמים...).</span>

<span dir="rtl">בשיטות החקר היום, על ידי השוואות</span>
<span dir="ltr">DNA</span><span dir="rtl">, ניתן לשער את התקופה שבה היה
לשני מינים אב קדמון משותף (זמן המוטציה המפרידה).</span>

<span dir="rtl">יחד עם זה קשה להגדיר, מתי מין הופך למין אחר, על ידי
מוטציות, ללא פיצול.</span>

<span dir="ltr"></span><span dir="rtl">(האם ההומו סאפיאנס של היום הוא
אותו מין כמו זה שלפני 200 אלף שנים?)</span>

<span dir="ltr"></span>

<span dir="rtl"><u>ועתה נסתכל על התפתחות שפות.</u></span>

<span dir="rtl">לשם כך נדרשת הגדרה, של "שפות שונות" (כמו מינים ביולוגים
שונים), ושל מוטציות לשוניות. מוטציות לשוניות נוצרות על ידי חידוש פונמות,
או ביטולן.</span>

<span dir="rtl">מהי פונמה?</span>

<span dir="rtl">פונמה היא "האטום" של ההגייה בשפה. כלומר, הרכיב הקטן
ביותר שמבחין בין ההגייה של שתי מילים (לא המשמעות!).</span>

<span dir="rtl">בעברית...</span>

<span dir="rtl">למשל האות ג' והאות ק' הן שתי פונמת שונות. אנחנו מבחינים
בין "גיר" ל"קיר" בשמיעה.</span>

<span dir="rtl">אבל כּ' ו ק' הן אותה פונמה וכן שׂ ו ס. אנחנו מבחינים בין
"כּר" ל"קר" רק לפי הקשרים.</span>

<span dir="rtl">גם "שׂר הבריאות" ו"סר וזעף", מתחילים בפונמה זהה המובחנת
לפי ההקשר.</span>

<span dir="rtl">שינוי מספר הפונמות הוא "מוטציה" בשפה.</span>

<span dir="rtl">משערים ש שׂ ו ס, היו פונמות שונות בלשון המקרא, והפכו
לפונמה אחת בלשון חכמים.</span>

<span dir="rtl">לעומת זה אנו יודעים מניסיוננו, ש כּ' ו ק', היו פונמות
שונות עוד בצעירותנו, והופכות לפונמה אחת בימינו אנו, כאשר התימנים
המקוריים הולכים ונעלמים... (הן נשארות שונות בשפה הערבית).</span>

<span dir="rtl">גם תנועות הן פונמות. האנגלים מבחינים בין תנועת חיריק
ארוכה וקצרה.</span> <span dir="ltr">Sin</span> <span dir="rtl">נשמע אחרת
מ</span> <span dir="ltr">sean</span><span dir="rtl">. לא כן
בעברית.</span>

<span dir="rtl">מוטציות בשפה כמו מוטציות בעולם החי, יוצרות, במשך הדורות
שפות שונות. זה נגרם, בדרך כלל מסביבות שונות, או השפעות אחרות.</span>

<span dir="rtl">אבל, כמובן, נוצרים לא רק הבדלים בהיגוי, בשפה נוצרים גם
הבדלי משמעות (סמנטיקה). ולפעמים אפילו באותה שפה, נוצרת תת-שפה
אידיאולוגית, המקשה על הבנה הדדית.</span>

<span dir="rtl">בנוסף, כל שפה מאפשרת כניסה של מילים משפות אחרות.</span>

<span dir="rtl">מוטציות חדשות יחסית ומוכרות, כי היהודים גרמו להן: אידיש
היא מוטציה של גרמנית (המאה ה-12), לאדינו, מוטציה של ספרדית, יהודית הררית
(ג'והורי, שפת יהודי קווקז) מוטציה של פרסית או של ארמית.</span>

<span dir="ltr"></span>

<span dir="rtl">השאלה היא מה הן שפות שונות?</span>

<span dir="rtl">ניתן להגדיר שפות כשונות, אם דוברי שפות אלה אינן מבינים
אלה את אלה, אך ההגדרה כאן הרבה יותר עמומה מאשר בביולוגיה.</span>

<span dir="rtl">הגדרה של שפה שנכחדה היא פשוטה. שפה שאין לה דובר שהיא שפת
אימו.</span>

<span dir="rtl">בזכות הכתב, ניתן לדעת על שפות שנכחדו במהלך
ההיסטוריה.</span>

<span dir="ltr"></span>

<span dir="rtl">להלן תרשים של התפתחות השפות השמיות, מתקופות היסטוריות
ידועות, מפני שבתקופות אלה קיימים כתבים. (בסוגריים שפות שנכחדו).</span>

<img src="../../img/images-44/media/image1.jpg"
style="width:6.49397in;height:7.49882in"
alt="אבולוציה של השפה - הסטוריה של השפות השמיות" /><span dir="ltr"></span>

<span dir="ltr"></span>

<span dir="rtl">נשים לב שכל הענף של השפות השמיות מזרחיות נכחד.</span>

<span dir="rtl">מהשמיות הצפון מערביות נותרה העברית בלבד, וכנראה גם שבט
קטן בסוריה המדבר ארמית. הערבית פרחה ושולטת בחלקים גדולים בעולם (אם כי,
למעשה, היא מתפצלת),</span>

<span dir="rtl">השפות הדרומיות התפצלו ונותרו.</span>

<span dir="ltr"></span>

<span dir="ltr"></span>

<img src="../../img/images-44/media/image2.jpg"
style="width:6.01623in;height:6.12116in"
alt="עץ גניאלוגי של שפות הודו אירופיות: דוגמאות, קבוצות שפה, תכונות" /><span dir="ltr"></span>

<span dir="ltr"></span>

<span dir="rtl">זו עץ של התפתחות השפות האינדו-אירופיות.</span>

<span dir="ltr"></span>

<img src="../../img/images-44/media/image4.jpg"
style="width:7.16528in;height:4.96058in" alt="FullTree" /><span dir="ltr"></span>

<span dir="ltr"></span>

<span dir="rtl">העץ הזה מראה את התפתחות השפות בעולם "הישן", כאשר גודל
העלים משקף את מספר הדוברים. קשה למצוא את העברית אבל היא קיימת...</span>

<span dir="rtl">הקו השחור מסמן את מה שהמחקר רואה כוודאי. מתחתיו, יש
השערות לגבי מוצא משות, של שפות. השערות אלה הן בויכוח בין מדענים, מפני
שיטות חקירה חדשות, שיורדות לתקופות שלא היה בהן כתב.</span>

<span dir="ltr"></span>

<span dir="rtl">מינים שונים בעולם החי, אינם יכולים לייצר יחד מין חדש. לא
כן בעולם השפות. בגלל קשרים בין עמים (בעיקר כיבושים), נוצרו שפות
קריאולויות.</span>

<span dir="rtl">שפה קריאולית היא שפה שנוצרת משתי שפות שונות (הן לא
חייבות להיות אפילו קרובות.</span>

<span dir="rtl">להלן כמה דוגמאות:</span>

<span dir="ltr"></span>

<span dir="rtl"><u>שפות קריאוליות.</u></span>

<span dir="ltr"></span>

[<span dir="rtl"><u>סינגליש</u></span>](https://he.wikipedia.org/wiki/%D7%A1%D7%99%D7%A0%D7%92%D7%9C%D7%99%D7%A9)<span dir="ltr"></span><span dir="rtl"> היא
שפה קריאולית המדוברת
ב[סינגפור](https://he.wikipedia.org/wiki/%D7%A1%D7%99%D7%A0%D7%92%D7%A4%D7%95%D7%A8)</span><span dir="ltr"></span><span dir="rtl">.
היא מבוססת
על [אנגלית](https://he.wikipedia.org/wiki/%D7%90%D7%A0%D7%92%D7%9C%D7%99%D7%AA)</span><span dir="ltr"></span><span dir="rtl">,
יש בה
מבנים [תחביריים](https://he.wikipedia.org/wiki/%D7%AA%D7%97%D7%91%D7%99%D7%A8)</span><span dir="ltr"></span><span dir="rtl"> הזהים
למבנים תחביריים
של [מנדרינית](https://he.wikipedia.org/wiki/%D7%9E%D7%A0%D7%93%D7%A8%D7%99%D7%A0%D7%99%D7%AA)</span><span dir="ltr"></span><span dir="rtl">,
ובנוסף לכך אלמנטים
מ[שפות](https://he.wikipedia.org/wiki/%D7%A9%D7%A4%D7%95%D7%AA_%D7%A1%D7%99%D7%A0%D7%99%D7%95%D7%AA)</span>
[<span dir="rtl">סיניות</span>](https://he.wikipedia.org/wiki/%D7%A9%D7%A4%D7%95%D7%AA_%D7%A1%D7%99%D7%A0%D7%99%D7%95%D7%AA)<span dir="ltr"></span><span dir="rtl"> אחרות,
מ[מלאית](https://he.wikipedia.org/wiki/%D7%9E%D7%9C%D7%90%D7%99%D7%AA)</span><span dir="ltr"></span><span dir="rtl"> ומשפות
נוספות. ממשלת סינגפור מתנגדת לשימוש בסינגליש ומעודדת את השימוש באנגלית
(במטרה לשפר את יכולתם של תושביה לתקשר עם דוברי אנגלית בשאר העולם), ובשל
כך מתרחשת בחוגים משכילים דה-קריאוליזציה של שפת הסינגליש.</span>

<u>[<span dir="rtl">פֿוֹרוֹ</span>](https://he.wikipedia.org/w/index.php?title=%D7%A4%D7%95%D7%A8%D7%95_(%D7%A9%D7%A4%D7%94)&action=edit&redlink=1)<span dir="ltr"> </span></u><span dir="rtl">היא
שפה קריאולית המדוברת
ב[סאו](https://he.wikipedia.org/wiki/%D7%A1%D7%90%D7%95_%D7%98%D7%95%D7%9E%D7%94_%D7%95%D7%A4%D7%A8%D7%99%D7%A0%D7%A1%D7%99%D7%A4%D7%94)</span>
[<span dir="rtl">טומה</span>
<span dir="rtl">ופרינסיפה</span>](https://he.wikipedia.org/wiki/%D7%A1%D7%90%D7%95_%D7%98%D7%95%D7%9E%D7%94_%D7%95%D7%A4%D7%A8%D7%99%D7%A0%D7%A1%D7%99%D7%A4%D7%94)<span dir="ltr"></span><span dir="rtl">.
היא מבוססת
על [פורטוגזית](https://he.wikipedia.org/wiki/%D7%A4%D7%95%D7%A8%D7%98%D7%95%D7%92%D7%96%D7%99%D7%AA)</span><span dir="ltr"></span><span dir="rtl"> וכוללת
אלמנטים של שפות מקבוצות שפות
ה[בַּנְטוּ](https://he.wikipedia.org/wiki/%D7%91%D7%A0%D7%98%D7%95_(%D7%A2%D7%9E%D7%99%D7%9D))</span><span dir="ltr"> (Bantu</span><span dir="rtl">)
וה[קוּאָה](https://he.wikipedia.org/w/index.php?title=%D7%A7%D7%95%D7%90%D7%94&action=edit&redlink=1)</span><span dir="ltr"> (Kwa).</span>

[<span dir="rtl"><u>קריאולית</u></span>
<span dir="rtl"><u>האיטית</u></span>](https://he.wikipedia.org/wiki/%D7%A7%D7%A8%D7%99%D7%90%D7%95%D7%9C%D7%99%D7%AA_%D7%94%D7%90%D7%99%D7%98%D7%99%D7%AA)<span dir="ltr"> (kreyòl
ayisyen</span><span dir="rtl">), שפה קריאולית המדוברת
ב[האיטי](https://he.wikipedia.org/wiki/%D7%94%D7%90%D7%99%D7%98%D7%99)</span><span dir="ltr"></span><span dir="rtl">,
היא אחת השפות הרשמיות במדינה זו לצד השפה
ה[צרפתית](https://he.wikipedia.org/wiki/%D7%A6%D7%A8%D7%A4%D7%AA%D7%99%D7%AA)</span><span dir="ltr"></span><span dir="rtl">.
היא מבוססת על צרפתית וכוללת אלמנטים של
מספר [שפות](https://he.wikipedia.org/w/index.php?title=%D7%A9%D7%A4%D7%95%D7%AA_%D7%90%D7%A4%D7%A8%D7%99%D7%A7%D7%A0%D7%99%D7%95%D7%AA&action=edit&redlink=1)</span>
[<span dir="rtl">מערב-אפריקניות</span>](https://he.wikipedia.org/w/index.php?title=%D7%A9%D7%A4%D7%95%D7%AA_%D7%90%D7%A4%D7%A8%D7%99%D7%A7%D7%A0%D7%99%D7%95%D7%AA&action=edit&redlink=1)<span dir="ltr"></span><span dir="rtl"> כגון [ווֹלוֹף](https://he.wikipedia.org/w/index.php?title=%D7%95%D7%95%D7%9C%D7%95%D7%A3&action=edit&redlink=1)</span><span dir="ltr"> (Wolof</span><span dir="rtl">)
ו[פֿוֹן](https://he.wikipedia.org/w/index.php?title=%D7%A9%D7%A4%D7%95%D7%AA_%D7%A4%D7%95%D7%9F&action=edit&redlink=1)</span><span dir="ltr"> (Fon</span><span dir="rtl">).
דוגמה [דקדוקית](https://he.wikipedia.org/wiki/%D7%93%D7%A7%D7%93%D7%95%D7%A7)</span><span dir="ltr"></span><span dir="rtl">:
בקריאולית
האיטית, [ה"א](https://he.wikipedia.org/wiki/%D7%94%22%D7%90_%D7%94%D7%99%D7%93%D7%99%D7%A2%D7%94)</span>
[<span dir="rtl">הידיעה</span>](https://he.wikipedia.org/wiki/%D7%94%22%D7%90_%D7%94%D7%99%D7%93%D7%99%D7%A2%D7%94)<span dir="ltr"></span><span dir="rtl"> היא [סופית](https://he.wikipedia.org/wiki/%D7%90%D7%A4%D7%99%D7%A7%D7%A1%D7%A6%D7%99%D7%94)</span><span dir="ltr"></span><span dir="rtl">,
בדומה
ל[ארמית](https://he.wikipedia.org/wiki/%D7%90%D7%A8%D7%9E%D7%99%D7%AA)</span><span dir="ltr"></span><span dir="rtl"> ול[דֶנִית](https://he.wikipedia.org/wiki/%D7%93%D7%A0%D7%99%D7%AA)</span><span dir="ltr">.</span>

<span dir="ltr"></span>

<span dir="rtl">תקופתנו היא תקופה של הכחדת שפות, מפני הגדלת כוחן של
המדינות. המדינה דורשת מספר מוגבל של שפות "רשמיות" כדי לתפקד ביעילות.
מעריכים את מספר השפות בעולם בין 7000 ל 8000.</span>

<span dir="ltr"></span>

<span dir="rtl">ולבסוף יש טוענים, שכמו עץ החיים הביולוגי, גם עץ השפות יש
לו מוצא אחד בלבד.</span>

<span dir="ltr"></span>

<span dir="rtl"><u>מחקר: מוצא הלשונות מאפריקה.</u></span>

<span dir="rtl">זה אולי נשמע לכם כמו סינית, אך מחקר חדש מגלה כי למרות
השוני העצום שקיים בין שפות העולם, לכולן יש מוצא משותף אחד שמקורו באמא
אפריקה</span>

<span dir="ltr"> ynet</span><span dir="rtl">פורסם: 17.04.11 ,
10:14</span>

<span dir="rtl">כל שפה בעולם, מאנגלית ועד מנדרינית, התפתחה מ"שפת אם"
פרה-היסטורית אחת שמקורה באפריקה שמדרום לסהרה לפני עשרות אלפי שנים – כך
מדווח ה"דיילי-מייל".</span>

<span dir="ltr"></span>

<span dir="rtl">המחקר נערך על ידי קוונטין אטקינסון, פסיכולוג אבולוציוני
מאוניברסיטת אוקלנד, והתפרסם בכתב העת</span>
<span dir="ltr">Science</span><span dir="rtl">, לאחר ניתוח של לא פחות
מ-504 שפות.</span>

<span dir="ltr"></span>

<span dir="rtl">ממצאיו לא מצביעים על האתר המדויק באפריקה שבו החלה השפה
האנושית, אולם הוא מראה כי הדיבור התפתח לא לפני פחות ממאה אלף שנה – מוקדם
בהרבה מהמועד אותו העריכו המדענים עד כה.</span>

<span dir="ltr"></span>

<span dir="rtl">מרבית החוקרים מסכימים על כך שמוצא האדם הוא מאפריקה, אולם
הם חלוקים בשאלת התפתחות השפה: צד אחד של הוויכוח מצדד בתיאוריה לפיה השפה
התפתחה באופן עצמאי בחלקים שונים של העולם, בעוד שהצד האחר סבור כי השפה
התפתחה רק פעם אחת וכי כל השפות מקורן בשפה קדומה אחת.</span>

<span dir="ltr"></span>

<span dir="rtl">ד"ר אטקינסון מצדד בגישה השנייה. מחקרו התבסס על חקר
פונמות, שהן יחידות ההגייה המובחנות הקטנות ביותר (בעברית המודרנית, למשל,
יש כ-30 פונמות). הוא מנה את מספר הפונמות והראה את חלוקתן על גבי מפת
העולם.</span>

<span dir="rtl">לשיטתו, ככל ששפה מכילה יותר פונמות – כך היא קרובה יותר
למוצאה המקורי באפריקה. השפה, כך מתברר, הולכת ומאבדת מן העושר הצלילי שלה
ככל שהיא מתרחקת מן המקור. לשם השוואה, באנגלית ישנם 45 צלילים בלבד בעוד
שבשפות דרום אפריקאיות ניתן למצוא כמות גדולה פי 3 של צלילים.</span>

<span dir="ltr"></span>

<span dir="ltr"></span>

<span dir="rtl">וכמו בעולם החי, שאפשר לשאול אם הפיל שחי היום הוא אותו
פיל מלפני חצי מיליון שנה, כך גם בהתפתחות השפה העברית ניתן לשאול, אם לשון
מקרא, לשון חכמים ולשון ישראלית, הן אותה שפה.</span>

<span dir="rtl">האם הנכד שלי בן השש, יבין את ירמיהו הנביא, אם יבוא ויבקש
ממנו להדריכו בדרך לבית ספרו.</span>

<span dir="rtl">הניסיון שנעשה "לתרגם" את התנ"ך לעברית של ימינו מניח, מן
הסתם, שהמוטציות בשפה כבר עשו אותה לשפה אחרת. אני דווקא לא חושב
כך...</span>

<span dir="rtl">חומר למחשבה.</span>

<span dir="ltr"></span>

<span dir="rtl">ואם נחזור למגדל בבל, הרי עוד חומר למחשבה.</span>

<span dir="rtl">האם היהירות האנושית, שאחת מהתופעות שלה היא בניית בנייני
ענק, ואפילו תחרות בין מדינות "של מי גבוה יותר", אבל מתבטאת בחידושי
טכנולוגיה מכל הסוגים (לא רק הלבנה). האם יהירות זו אינה מבשרת עונש קשה
לאנושות...</span>

<span dir="ltr"></span>
