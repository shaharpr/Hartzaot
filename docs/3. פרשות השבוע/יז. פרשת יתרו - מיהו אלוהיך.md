**<span dir="rtl">פרשת יתרו – מיהו אלוהיך?</span>**

<span dir="rtl"><u>שמות כ'</u></span>

<span dir="rtl">(א) וַיְדַבֵּר אֱלֹהִים אֵת כָּל הַדְּבָרִים הָאֵלֶּה לֵאמֹר:</span>

<span dir="rtl">(ב) אָנֹכִי יהוה אֱלֹהֶיךָ אֲשֶׁר הוֹצֵאתִיךָ מֵאֶרֶץ מִצְרַיִם מִבֵּית
עֲבָדִים:</span>

<span dir="rtl">(ג) לֹא יִהְיֶה לְךָ אֱלֹהִים אֲחֵרִים עַל פָּנָי:</span>

<span dir="rtl">האם ה' הוא האל היחיד? או הוא רק "אלוהיך"?</span>

<span dir="rtl"><u>דברים ד'</u></span>

<span dir="rtl">(לג) הֲשָׁמַע עָם קוֹל אֱלֹהִים מְדַבֵּר מִתּוֹךְ הָאֵשׁ כַּאֲשֶׁר שָׁמַעְתָּ אַתָּה
וַיֶּחִי:</span>

<span dir="rtl">(לד) אוֹ הֲנִסָּה אֱלֹהִים לָבוֹא לָקַחַת לוֹ גוֹי מִקֶּרֶב גּוֹי בְּמַסֹּת בְּאֹתֹת
וּבְמוֹפְתִים וּבְמִלְחָמָה וּבְיָד חֲזָקָה וּבִזְרוֹעַ נְטוּיָה וּבְמוֹרָאִים גְּדֹלִים כְּכֹל אֲשֶׁר עָשָׂה לָכֶם
יהוה אֱלֹהֵיכֶם בְּמִצְרַיִם לְעֵינֶיךָ:</span>

<span dir="rtl">(לה) אַתָּה הָרְאֵתָ לָדַעַת כִּי יהוה הוּא הָאֱלֹהִים אֵין עוֹד
מִלְּבַדּוֹ:</span>

<span dir="rtl"><u>דברים פרק י'</u></span>

<span dir="rtl">(יז) כִּי יהוה אֱלֹהֵיכֶם הוּא <u>אֱלֹהֵי הָאֱלֹהִים</u> וַאֲדֹנֵי הָאֲדֹנִים
הָאֵל הַגָּדֹל הַגִּבֹּר וְהַנּוֹרָא אֲשֶׁר לֹא יִשָּׂא פָנִים וְלֹא יִקַּח שֹׁחַד:</span>

<span dir="rtl">(יח) עֹשֶׂה מִשְׁפַּט יָתוֹם וְאַלְמָנָה וְאֹהֵב גֵּר לָתֶת לוֹ לֶחֶם
וְשִׂמְלָה:</span>

<span dir="rtl">(יט) וַאֲהַבְתֶּם אֶת הַגֵּר כִּי גֵרִים הֱיִיתֶם בְּאֶרֶץ מִצְרָיִם:</span>

<span dir="rtl">(כ) אֶת יהוה אֱלֹהֶיךָ תִּירָא אֹתוֹ תַעֲבֹד וּבוֹ תִדְבָּק וּבִשְׁמוֹ
תִּשָּׁבֵעַ:</span>

<span dir="rtl">(כא) הוּא תְהִלָּתְךָ וְהוּא <u>אֱלֹהֶיךָ אֲשֶׁר עָשָׂה אִתְּךָ</u> אֶת הַגְּדֹלֹת
וְאֶת הַנּוֹרָאֹת הָאֵלֶּה אֲשֶׁר רָאוּ עֵינֶיךָ:</span>

<span dir="rtl"><u>שמות ט"ו (שירת הים)</u></span>

<span dir="rtl">(יא) מִי כָמֹכָה בָּאֵלִם יהוה מִי כָּמֹכָה נֶאְדָּר בַּקֹּדֶשׁ נוֹרָא תְהִלֹּת עֹשֵׂה
פֶלֶא:</span>

<span dir="rtl">ובתקופת שתי הממלכות, בערך במאה השמינית לפנה"ס:</span>

<span dir="rtl"><u>מלכים ב' א'</u></span>

<span dir="rtl">(ב) וַיִּפֹּל אֲחַזְיָה בְּעַד הַשְֹּׂבָכָה בַּעֲלִיָּתוֹ אֲשֶׁר בְּשֹׁמְרוֹן וַיָּחַל וַיִּשְׁלַח
מַלְאָכִים וַיֹּאמֶר אֲלֵהֶם לְכוּ דִרְשׁוּ בְּבַעַל זְבוּב אֱלֹהֵי עֶקְרוֹן אִם אֶחְיֶה מֵחֳלִי זֶה:</span>

<span dir="rtl">(ג) וּמַלְאַךְ יהוה דִּבֶּר אֶל אֵלִיָּה הַתִּשְׁבִּי קוּם עֲלֵה לִקְרַאת מַלְאֲכֵי מֶלֶךְ
שֹׁמְרוֹן וְדַבֵּר אֲלֵהֶם <u>הֲמִבְּלִי אֵין אֱלֹהִים בְּיִשְׂרָאֵל</u> אַתֶּם הֹלְכִים לִדְרשׁ בְּבַעַל זְבוּב
אֱלֹהֵי עֶקְרוֹן:</span>

<span dir="rtl">כלומר, אם לא היה אלוהים בישראל, הייתי מבין זאת... אתה לא
פטריוט... אתה בוגד...</span>

<span dir="rtl">והתפיסה של אלים מקומיים, בולטת יותר בסיפור הבא מתקופת
חורבן שומרון:</span>

<span dir="rtl"><u>מלכים ב' י"ז</u></span>

<span dir="rtl">(כד) וַיָּבֵא מֶלֶךְ אַשּׁוּר מִבָּבֶל וּמִכּוּתָה וּמֵעַוָּא וּמֵחֲמָת וּמסְפַרְוַיִם וַיֹּשֶׁב
בְּעָרֵי שֹׁמְרוֹן תַּחַת בְּנֵי יִשְׂרָאֵל וַיִּרְשׁוּ אֶת שֹׁמְרוֹן וַיֵּשְׁבוּ בְּעָרֶיהָ:</span>

<span dir="rtl">(כה) וַיְהִי בִּתְחִלַּת שִׁבְתָּם שָׁם לֹא יָרְאוּ אֶת יהוה וַיְשַׁלַּח יהוה בָּהֶם
אֶת הָאֲרָיוֹת וַיִּהְיוּ הֹרְגִים בָּהֶם:</span>

<span dir="rtl">(כו) וַיֹּאמְרוּ לְמֶלֶךְ אַשּׁוּר לֵאמֹר הַגּוֹיִם אֲשֶׁר הִגְלִיתָ וַתּוֹשֶׁב בְּעָרֵי
שֹׁמְרוֹן לֹא יָדְעוּ אֶת מִשְׁפַּט אֱלֹהֵי הָאָרֶץ וַיְשַׁלַּח בָּם אֶת הָאֲרָיוֹת וְהִנָּם מְמִיתִים אוֹתָם כַּאֲשֶׁר
אֵינָם יֹדְעִים אֶת מִשְׁפַּט אֱלֹהֵי הָאָרֶץ:</span>

<span dir="rtl">(כז) וַיְצַו מֶלֶךְ אַשּׁוּר לֵאמֹר הֹלִיכוּ שָׁמָּה אֶחָד מֵהַכֹּהֲנִים אֲשֶׁר הִגְלִיתֶם
מִשָּׁם וְיֵלְכוּ וְיֵשְׁבוּ שָׁם וְיֹרֵם אֶת מִשְׁפַּט אֱלֹהֵי הָאָרֶץ:</span>

<span dir="rtl">(כח) וַיָּבֹא אֶחָד מֵהַכֹּהֲנִים אֲשֶׁר הִגְלוּ מִשֹּׁמְרוֹן וַיֵּשֶׁב בְּבֵית אֵל וַיְהִי
מוֹרֶה אֹתָם אֵיךְ יִירְאוּ אֶת יהוה:</span>

<span dir="rtl">........</span>

<span dir="rtl">(מא) וַיִּהְיוּ הַגּוֹיִם הָאֵלֶּה יְרֵאִים אֶת יהוה וְאֶת פְּסִילֵיהֶם הָיוּ
עֹבְדִים גַּם בְּנֵיהֶם וּבְנֵי בְנֵיהֶם כַּאֲשֶׁר עָשׂוּ אֲבֹתָם הֵם עֹשִׂים עַד הַיּוֹם הַזֶּה:</span>

<span dir="rtl">ומה הפשט של הדברים? עיבדו את "אלוהי הארץ" ובנוסף את מי
שאתם רוצים. נראה שבעיית האריות נפתרה.</span>

<span dir="rtl">התפיסה של אלים מקומיים או לאומיים בולטת בתחרויות בין
אלים:</span>

<span dir="rtl"><u>שמואל א' ה'</u></span>

<span dir="rtl">(ב) וַיִּקְחוּ פְלִשְׁתִּים אֶת אֲרוֹן הָאֱלֹהִים וַיָּבִיאוּ אֹתוֹ בֵּית דָּגוֹן
וַיַּצִּיגוּ אֹתוֹ אֵצֶל דָּגוֹן:</span>

<span dir="rtl">(ג) וַיַּשְׁכִּמוּ אַשְׁדּוֹדִים מִמָּחֳרָת וְהִנֵּה דָגוֹן נֹפֵל לְפָנָיו אַרְצָה לִפְנֵי
אֲרוֹן יהוה וַיִּקְחוּ אֶת דָּגוֹן וַיָּשִׁבוּ אֹתוֹ לִמְקוֹמוֹ:</span>

<span dir="rtl">והרעיון בסיפור הוא, שאמנם הפלשתים נצחו במלחמה, אך שלא
יחשבו שהאלהים שלהם ניצח את האלוהים שלנו..</span>

<span dir="rtl"><u>וכמובן, מעמד הר הכרמל במלכים א' י"ח</u></span>

<span dir="rtl">(כו) וַיִּקְחוּ אֶת הַפָּר אֲשֶׁר נָתַן לָהֶם וַיַּעֲשׂוּ וַיִּקְרְאוּ בְשֵׁם הַבַּעַל
מֵהַבֹּקֶר וְעַד הַצָּהֳרַיִם לֵאמֹר הַבַּעַל עֲנֵנוּ וְאֵין קוֹל וְאֵין עֹנֶה וַיְפַסְּחוּ עַל הַמִּזְבֵּחַ אֲשֶׁר
עָשָׂה:</span>

<span dir="rtl">(כז) וַיְהִי בַצָּהֳרַיִם וַיְהַתֵּל בָּהֶם אֵלִיָּהוּ וַיֹּאמֶר קִרְאוּ בְקוֹל גָּדוֹל כִּי
אֱלֹהִים הוּא כִּי שִׂיחַ וְכִי שִׂיג לוֹ וְכִי דֶרֶךְ לוֹ אוּלַי יָשֵׁן הוּא וְיִקָץ:</span>

<span dir="rtl">....</span>

<span dir="rtl">(ל) וַיֹּאמֶר אֵלִיָּהוּ לְכָל הָעָם גְּשׁוּ אֵלַי וַיִּגְּשׁוּ כָל הָעָם אֵלָיו וַיְרַפֵּא
אֶת מִזְבַּח יהוה הֶהָרוּס:</span>

<span dir="rtl">.....</span>

<span dir="rtl">(לד) וַיֹּאמֶר מִלְאוּ אַרְבָּעָה כַדִּים מַיִם וְיִצְקוּ עַל הָעֹלָה וְעַל הָעֵצִים
וַיֹּאמֶר שְׁנוּ וַיִּשְׁנוּ וַיֹּאמֶר שַׁלֵּשׁוּ וַיְשַׁלֵּשׁוּ:</span>

<span dir="rtl">.....</span>

<span dir="rtl">(לו) וַיְהִי בַּעֲלוֹת הַמִּנְחָה וַיִּגַּשׁ אֵלִיָּהוּ הַנָּבִיא וַיֹּאמַר יהוה אֱלֹהֵי
אַבְרָהָם יִצְחָק וְיִשְׂרָאֵל הַיּוֹם יִוָּדַע כִּי אַתָּה <u>אֱלֹהִים בְּיִשְׂרָאֵל</u> וַאֲנִי עַבְדֶּךָ וּבִדְבָרְיךָ
עָשִׂיתִי אֵת כָּל הַדְּבָרִים הָאֵלֶּה:</span>

<span dir="rtl">כלומר, ניצחון בנוק-אווט, אבל מספיק שאתה אלהים
בישראל...</span>

<span dir="rtl">ומצאתי גם פעם אחת שאל אחר מנצח.</span>

<span dir="rtl"><u>מלכים ב' פרק ג'</u></span>

<span dir="rtl">(כו) וַיַּרְא מֶלֶךְ מוֹאָב כִּי חָזַק מִמֶּנּוּ הַמִּלְחָמָה וַיִּקַּח אוֹתוֹ שְׁבַע מֵאוֹת
אִישׁ שֹׁלֵף חֶרֶב לְהַבְקִיעַ אֶל מֶלֶךְ אֱדוֹם וְלֹא יָכֹלוּ:</span>

<span dir="rtl">(כז) וַיִּקַּח אֶת בְּנוֹ הַבְּכוֹר אֲשֶׁר יִמְלֹךְ תַּחְתָּיו וַיַּעֲלֵהוּ עֹלָה עַל הַחֹמָה
וַיְהִי קֶצֶף גָּדוֹל עַל יִשְׂרָאֵל וַיִּסְעוּ מֵעָלָיו וַיָּשֻׁבוּ לָאָרץ.</span>

<span dir="rtl">כלומר, במקרה זה, תמורת קורבן כזה, האל המקומי (כמוש)
ניצח.</span>

<span dir="rtl">בסוף ימי בית ראשון ואולי רק בימי בית שני, הופך יהוה לאל
אוניברסלי.</span>

<span dir="rtl"><u>ישעיהו פרק ב'</u></span>

<span dir="rtl">(ב) וְהָיָה בְּאַחֲרִית הַיָּמִים נָכוֹן יִהְיֶה הַר בֵּית יהוה בְּרֹאשׁ הֶהָרִים
וְנִשָּׂא מִגְּבָעוֹת וְנָהֲרוּ אֵלָיו כָּל הַגּוֹיִם:</span>

<span dir="rtl">(ג) וְהָלְכוּ עַמִּים רַבִּים וְאָמְרוּ לְכוּ וְנַעֲלֶה אֶל הַר יהוה אֶל בֵּית
אֱלֹהֵי יַעֲקֹב וְיֹרֵנוּ מִדְּרָכָיו וְנֵלְכָה בְּאֹרְחֹתָיו כִּי מִצִּיּוֹן תֵּצֵא תוֹרָה וּדְבַר יהוה
מִירוּשָׁלִָם:</span>

<span dir="rtl">(ד) וְשָׁפַט בֵּין הַגּוֹיִם וְהוֹכִיחַ לְעַמִּים רַבִּים וְכִתְּתוּ חַרְבוֹתָם לְאִתִּים
וַחֲנִיתוֹתֵיהֶם לְמַזְמֵרוֹת לֹא יִשָּׂא גוֹי אֶל גּוֹי חֶרֶב וְלֹא יִלְמְדוּ עוֹד מִלְחָמָה:</span>

<span dir="rtl">צריך לציין שישעיהו הוא ליברלי ועקבי. ה' יהיה האל של
כולם, וידאג לכולם. האל אוניברסלי ולכן רעיון הבחירה פחות בולט. עדיין לא
ברור לגמרי שהאלים האחרים לא קיימים.</span>

<span dir="rtl">שיבת ציון התאפשרה בגלל כיבוש בבל על ידי כורש מלך פרס,
ושינוי מדיניות כלפי העמים הכבושים:</span>

<span dir="rtl"><u>הצהרת כורש (538 לפנה"ס) שנתגלתה בבבל ב 1879
(ויקיפדיה)</u></span>

<span dir="rtl">אנוכי כורש מלך בבל המלך הגדול, המלך העז, מלך בבל, מלך
שומר ואכד</span>  
<span dir="rtl">מלך ארבע כנפות הארץ, בן כמבוזי המלך הגדול</span>,  
<span dir="rtl">......</span>

<span dir="rtl">מַרְדֻךְּ האדון הגדול שמח וביד נדיבה ברך אותי</span> -  
<span dir="rtl">את כורש המלך הירא, בן כמבוזי בני יוצא חלצי ואת כל
צבאי</span>,  
<span dir="rtl">ואנו בשלום לפניו הללנו היטב את אלוהותו הנעלה</span>.  
<span dir="rtl">.......</span>

<span dir="rtl">והערים זמבן, מתורנו, דיר וכל גבול ארץ
ה[גותים](https://he.wikipedia.org/wiki/%D7%92%D7%95%D7%AA%D7%99%D7%9D_(%D7%9E%D7%A1%D7%95%D7%A4%D7%95%D7%98%D7%9E%D7%99%D7%94))</span> <span dir="rtl">שמעבר
לחדקל</span>,  
<span dir="rtl">אשר מקדשיהם היו חרבים מלפני כן</span>,  
<u><span dir="rtl">החזרתי את האלים יושבים בתוכם, וכוננתי להם מקדש
עולמים</span>.  
</u><span dir="rtl">כינסתי את כל תושביהם והשבתי את מקום
מגוריהם</span>.  
<span dir="rtl">ואת אלוהי שומר אכד, אשר נבונאיד הביא לבבל על אפו ועל
חמתו של אדון האלים</span> -  
<span dir="rtl">בפקודת מַרְדֻךְּ האדון הגדול הושבתי אותם בשלום למשכנם - מושב
שמחתם</span>. 

<span dir="rtl">כורש מכיר באלים הלאומיים, אך יש אל ראשי. "אלוהי
האלוהים"? למעשה, כך בכל מיתוס.</span>

<span dir="rtl">ובתנ"ך</span>

<span dir="rtl"><u>עזרא פרק א'</u></span>

<span dir="rtl">(א) וּבִשְׁנַת אַחַת לְכוֹרֶשׁ מֶלֶךְ פָּרַס לִכְלוֹת דְּבַר יהוה מִפִּי יִרְמְיָה
הֵעִיר יהוה אֶת רוּחַ כֹּרֶשׁ מֶלֶךְ פָּרַס וַיַּעֲבֶר קוֹל בְּכָל מַלְכוּתוֹ וְגַם בְּמִכְתָּב לֵאמֹר:</span>

<span dir="rtl">(ב) כֹּה אָמַר כֹּרֶשׁ מֶלֶךְ פָּרַס כֹּל מַמְלְכוֹת הָאָרֶץ נָתַן לִי יהוה אֱלֹהֵי
הַשָּׁמָיִם וְהוּא פָקַד עָלַי לִבְנוֹת לוֹ בַיִת בִּירוּשָׁלִַם אֲשֶׁר בִּיהוּדָה:</span>

<span dir="rtl">לכל אורך התנ"ך, לא ברור אם ה' הוא האל היחידי, לפעמים
ברור שלא (התנ"ך הוא אסופה).  
אבל, בולט מאוד, שרוב התרבויות האליליות הן ליברליות, ובקלות מאמצות אלים
זרים (סינקריטיזם). ה' הוא "אל קנא". הוא לא רק מנצח את כל האלים, הוא גם
לא סובל אותם...  
הנביאים משווים לא פעם את יחסי ה' ועם ישראל ליחסי בעל ואשה. "זכרתי לך חסד
נעוריך". ולכן עבודת אל אחר, כמוה כבגידת אשה בבעלה.  
"לא יהיה לך אלוהים אחרים על פני".</span>

<span dir="rtl">ברור שעם השתלטות הנצרות על הממלכה הרומית במאה הרביעית
בערך, האלים הרבים מפנים את מקומם לאל מונותיאיסטי.</span>

<span dir="rtl">המונותיאיזם הנוצרי, ואחר כך המוסלמי, אולי לא ירשו בדיוק
את אלוהי ישראל, אך ירשו מהיהדות את הקנאות. <u>אין עוד מלבדו</u>.</span>

<span dir="rtl">אם בתקופת התנ"ך עבודת אל אחר היא בגידה (כי יש אלים
אחרים), מעכשיו אי אמונה באל היחיד היא כפירה (כי אין אלוהים
אחרים).</span>

<span dir="rtl">גם לכפירה פנים רבות, אך לפני כן צריך להעיר, שלאלוהים יש
שתי משרות שונות:</span>

<span dir="rtl">השגחה כללית, כלומר בריאת העולם וניהולו.</span>

<span dir="rtl">השגחה פרטית, דרישה לקיום מצוות, או לאמונה, מכל אדם,
ואכיפה על ידי גמול ועונש.</span>

<span dir="rtl">לכן גם הכפירה יכולה להיות מגוונת.</span>

<span dir="rtl"><u>אתיאיזם –</u></span>

<span dir="rtl">אמונה שאלוהים לא קיים. למעשה, האתיאיסט הוא מושג מעורפל
בדיוק כמו מושג "המאמין באלוהים". שהרי אם האלוהים לא מוגדר היטב, אין
משמעות ברורה גם לאמונה שאלוהים לא קיים. בדרך כלל, האתיאיסט מתכוון לאל
שסביבתו מאמינה בו.</span>

<span dir="rtl">מושג יותר פשוט, אולי הוא מושג האגנוסטיציזם.</span>

<span dir="rtl"><u>האגנוסטיקן</u> פשוט ספקן, אינו מאמין שהאלוהים קיים
ואינו מאמין שהוא לא קיים. גם כאן, חשוב לאיזה אלוהים מתכוונים. אבל להטיל
ספק אפשר בכל... והעיקר שהאלוהים לא רלוונטי לחייו של האגנוסטיקן.</span>

<span dir="rtl">מושג נוסף שהיה נפוץ בפילוסופיה של הנאורות הוא
הפאנתיאיזם.</span>

<span dir="rtl"><u>הפאנתיאיסט</u> רואה את היקום כולו כאלוהים. כך רבים
מפרשים את תורת שפינוזה. שפינוזה רואה באלוהים (שהוא כל היקום) פנים
חומריות ופנים שכליות-רוחניות. לדעתו, כולנו חלק מאלוהים, ולכן לכולנו יש
את שני הצדדים האלה. לגבי שפינוזה המוסר הוא טבעי, ולכן נדרש מאתנו על ידי
הפן הרוחני של היקום-האלוהים. מצוותיו של האל-יקום הם דרישות המוסר
הטבעי.</span>

<span dir="rtl">תפיסה שאין בה השגחה פרטית למרות שנחשבת לדתית ביותר, היא
תפיסתו של ישעיהו ליבוביץ. לפי תפיסה זו הקשר בין האדם לאלוהים הוא חד
סטרי. האדם מחויב לאלוהים, אך האלוהים לא מחויב לאדם. חובתו של האדם אינה
תלויה בגמול או בעונש.</span>

<span dir="rtl">צריך לציין, שיש נטייה במקורות לאשש תפיסה כזו למשל
באמירה: "שכר מצווה מצווה". אבל, הזרם המרכזי של המאמינים לא יכול להסתפק
בכך. דווקא החילוני יותר קרוב לכך.</span>

<span dir="rtl">תפיסה זו קיימת גם בנצרות ובאסלאם, אך היא מיוצגת על ידי
אנשים סופר-רציונליסטים כמו ליבוביץ (שבמידה רבה קרובים לחילוניים) או,
דווקא מיסטיקנים, המדברים על "הקירבה לאל" כגמול היחיד (כלומר, הגמול היחיד
הוא ההרגשה שלהם, הסיפוק שלהם מעבודת האלוהים).</span>

<span dir="rtl">לגבי רוב המאמינים יש לאלוהים רק שני צדדים: ההשגחה
הכללית, כלומר "ניהול העולם", וההשגחה הפרטית, כלומר, אכיפת המצוות על ידי
גמול ועונש (בעולם הזה או בעולם הבא).</span>

<span dir="rtl">וניתן להפריד ביניהם.</span>

<span dir="rtl"><u>כבר אפלטון ואריסטו חושבים על אל יחיד בורא או מניע
(מתוך הויקיפדיה).</u></span>

 [<span dir="rtl">אפלטון</span>](https://he.wikipedia.org/wiki/%D7%90%D7%A4%D7%9C%D7%98%D7%95%D7%9F) <span dir="rtl">הציע
אל בורא, דמיאורגוס (בדיאלוג תימאיוס), המתבונן בצורות הנִצחיות ומטביע אותן
ב[חומר](https://he.wikipedia.org/wiki/%D7%97%D7%95%D7%9E%D7%A8)</span>. [<span dir="rtl">אריסטו</span>](https://he.wikipedia.org/wiki/%D7%90%D7%A8%D7%99%D7%A1%D7%98%D7%95) <span dir="rtl">הציע
את האל
כ[השערה](https://he.wikipedia.org/wiki/%D7%94%D7%A9%D7%A2%D7%A8%D7%94_(%D7%9E%D7%93%D7%A2))</span> <span dir="rtl">בדבר
סיבת התנועה בעולם. מכיוון שלכל תנועה, לפי אריסטו, יש סיבה שגרמה לה, על
מנת שלא להסתבך בנסיגה אינסופית יש צורך בתנועה שגרמה לתנועה אחרת, אך לא
נגרמה על ידי אחרת</span>.

<span dir="rtl">ואלף חמש מאות שנה אחריו, עדיין הרמב"ם, כמו הפילוסופים של
ימי הבינים, רואה כך את העולם.</span>

<span dir="rtl"><u>מורה נבוכים ב ד'</u></span>

<span dir="rtl">וימשך לו גם כן הענין אשר כבר התבאר במופת, והוא, שהאלוה
ית' לא יעשה הדברים בקריבה, כי כמו שהוא שורף באמצעות האש, והאש יתנועע
באמצעות תנועת הגלגל, כן הגלגל גם הוא יתנועע באמצעות שכל נבדל, ויהיו
השכלים הם המלאכים המתקרבים אשר באמצעותם יתנועעו הגלגלים. ומפני שאי אפשר
בנבדלים המנין בשום פנים מצד התחלף עצמיהם, שהם לא גוף, התחיב לפי זה אצלו,
<u>שיהיה האלוה ית' הוא אשר המציא השכל הראשון, אשר השכל ההוא מניע הגלגל
הראשון</u>, על הצד אשר בארנו; והשכל אשר יניע הגלגל השני, אמנם עילתו
והתחלתו - השכל הראשון; וכן עד שיהיה השכל אשר יניע הגלגל הסמוך לנו - הוא
עילת השכל הפועל והתחלתו, ואצלו תכלה מציאות הנבדלים;</span>

<span dir="rtl">כלומר, התנועה בעולם השמיימי, עולם הכוכבים ובעיקר כוכבי
הלכת, נוצרת בכוחם של המלאכים, שהם שכלים ללא גוף, אך הגורם הראשוני הוא
האל.</span>

<span dir="rtl"><u>ספר חובות הלבבות (נכתב ב 1080, בערבית, ע"י בחיי אבן
פקודה, תורגם ע"י משה אבן תיבון) שער ראשון, שער הייחוד, פרק ז'</u></span>

<span dir="rtl">ומי שחושב, כי הבורא יותר מאחד, מצריך שיהיה מחודש, וכבר
הקדמנו, <u>כי בורא העולם קדמון, והוא עילת העילות ותחילת התחילות, והוא על
כל פנים אחד</u>, והוא כמו שאמר הכתוב (נחמיה ט ו): אתה הוא ה'
לבדך.</span>

<span dir="rtl">וזוהי בקיצור, ירושה, מהגישה היוונית הרציונלית, שלפיה,
אין שינוי שאין לו סיבה. אבל גם לסיבה יש סיבה, ולכן אם הולכים אחורה,
אנחנו נאלצים להגיע לסיבה ראשונית, שאין לנו יכולת להסביר אותה, אלא בגורם
"על טבעי", שנקרא לו אלוהים, והוא, מן הסתם בעל יכולת פיזית ותבונית
אינסופית...</span>

<span dir="rtl">תפיסת האל הזאת יש לה לפחות שתי צורות:</span>

<span dir="rtl">לפי התפיסה האחת, הקדומה יותר, אך בהחלט מקובלת גם בימינו,
האל מנהל את העולם, כל יום.</span>

<span dir="rtl">אחד הפרקים היפים בתנ"ך מתאר זאת כך:</span>

<span dir="rtl"><u>איוב פרק ל"ט (אלוהים מסביר לאיוב מי
הבוס...)</u></span>

<span dir="rtl">(א) הֲיָדַעְתָּ עֵת לֶדֶת יַעֲלֵי סָלַע חֹלֵל אַיָּלוֹת תִּשְׁמֹר:</span>

<span dir="rtl">(ב) תִּסְפֹּר יְרָחִים תְּמַלֶּאנָה וְיָדַעְתָּ עֵת לִדְתָּנָה:</span>

<span dir="rtl">(ג) תִּכְרַעְנָה יַלְדֵיהֶן תְּפַלַּחְנָה חֶבְלֵיהֶם תְּשַׁלַּחְנָה:</span>

<span dir="rtl">(ד) יַחְלְמוּ בְנֵיהֶם יִרְבּוּ בַבָּר יָצְאוּ וְלֹא שָׁבוּ לָמוֹ:</span>

<span dir="rtl">(ה) מִי שִׁלַּח פֶּרֶא חָפְשִׁי וּמֹסְרוֹת עָרוֹד מִי פִתֵּחַ:</span>

<span dir="rtl">(ו) אֲשֶׁר שַׂמְתִּי עֲרָבָה בֵיתוֹ וּמִשְׁכְּנוֹתָיו מְלֵחָה:</span>

<span dir="rtl">(ז) יִשְׂחַק לַהֲמוֹן קִרְיָה תְּשֻׁאוֹת נוֹגֵשׂ לֹא יִשְׁמָע:</span>

<span dir="rtl">גישה שנייה, מודרנית יותר, מתפתחת כאשר המדע מנסח יותר
ויותר חוקי טבע, ומתברר שהאל לא צריך לשים את ידיו על כל פעולה
בעולם.</span>

<span dir="rtl">גישה זו מכונה לפעמים גישת "השען".</span>

<span dir="rtl">האל יצר את העולם, <u>כולל את החוקים שבו</u>, כמו שהשען
בונה שעון משוכלל עם כל האפשרויות, <u>ולא נוגע בו יותר</u>. השעון עובד.  
כבר הרמב"ם רואה את הדברים כך, ולכן מנסה להתנער מניסים, כלומר חוקי הטבע
הם אלוהיים אך הם לא משתנים מבריאת העולם.</span>

<span dir="rtl">צריך לשים לב שהתפיסה המדעית של בריאת העולם, אינה כה
רחוקה מהתפיסה הדתית, ובעיקר מתפיסת "עילת העילות".  
המדענים מסיקים מחוקי הטבע את העבר של היקום, של החומר והאנרגיה, על ידי
היפוך תהליכים שהם צופים בהם. בסופו של דבר הם מגיעים בתיאוריה לנקודה בעבר
הרחוק, שהם מכנים "המפץ הגדול". <u>אבל אין בכוחם להסביר את אותו רגע</u>,
לפני 15 מיליארד שנה, ובוודאי לא את הסיבה או הגורם <u>לתחילת התהליך.</u>
ולמעשה, גם לא להסביר את חוקי הטבע אלא לנסח אותם בלבד.  
ההבדל הוא, שהתפיסה הדתית המקובלת, מייחסת לאלוהים הבורא אינטיליגנציה
"אנושית", דבר הרחוק מכל גישה פיזיקלית. זה לא הבדל גדול, מפני שגם
"אינטיליגנציה" זה מושג לא ברור.</span>

<span dir="rtl">ביחס לדילמת בריאה, אלוהים או המפץ הגדול – תיקו, שתי
האפשרויות מסתיימות באי ידיעה.</span>

<span dir="rtl">זה לא אומר שקיים תיקו בין המדע והדת, ביחס להסבר תופעות
בעולם או לניבויים, אבל, כאמור, אדם דתי יכול להסכים עם המדע.</span>

<span dir="rtl">לאלוהים, ובעיקר לאלוהינו תפקיד נוסף, ולמעשה, ניתן להפרדה
מתפקידו כבורא, ודווקא הוא תפקידו המרכזי ביהדות.</span>

<span dir="rtl">האל רואה אותנו (אישית), מצווה עלינו, מצפה מאיתנו
להתנהגות מסוימת, גומל או מעניש אותנו. השגחה פרטית.</span>

<span dir="rtl">לאל זה ניתן לקרוא "האל המוסרי".</span>

<span dir="rtl">הנה תשובת רב מפברואר 2018</span>

<span dir="rtl">שלום וברכה</span>

<span dir="rtl">למעשה יש כאן תערובת של כמה מושגים שונים כביכול הם אחד…
יש דבר שנקרא מקרה, יש מושג שנקרא השגחה פרטית, יש השגחה על מעשי האדם, ויש
מושג שנקרא השגחה כללית, ואבאר את הדברים לפי משנתו של הרמח"ל, שלדעתי
מאחדת הרבה ממה שנראה בעיני הבריות כמחלוקת בענין זה</span>.

<span dir="rtl">התפיסה השטחית, כביכול השגחה כללית ענינה מקרה, העולם פועל
מאליו על פי חוקי טבע ללא התערבות, אינו נכון כלל, שהרי כפי שמסביר הנפש
החיים בהרחבה \["הנפש חיים" ספרו של ר' חיים מוולוז'ין, 1800 בערך\], הקב"ה
מקיים כל פרט בעולם בכל רגע ובורא אותו יש מאין שוב ושוב באופן אקטיבי
לגמרי, בעין השטחית אין השגחה פרטית יותר מזו...</span>

<span dir="rtl">ההבדל בין האדם לשאר יצורי העולם, הוא שההשגחה על האדם
מותאמת למעשיו – שכר ועונש, בעוד שההשגחה על שאר היצורים היא רק אופן קיום
המין. כלומר אין הבדל לבורא העולם איזו פרה להחיות ואיזו להמית, אבל מחמת
רצונו שיהיו סך מסויים של פרות, הוא ממית או מחייה פרות מסויימות במספר
מסויים. לעומת זאת האדם נידון בכל רגע לפי מעשיו וקיום תפקידו בעולם,
ובהתאם לכך מוחלט האם לקיימו או להמיתו, וזה בעצם ההבדל בין השגחה כללית
לפרטית</span>.

<span dir="rtl">......עד כאן התפיסה המקובלת הישנה של השגחה כללית על
העולם, והשגחה פרטית מוסרית על האדם. אבל...</span>

<span dir="rtl">החידוש הגדול שיש בענין זה, וכשלא מעיינים בו היטב הוא
מבלבל… גם האדם מושגח לא רק בהשגחה פרטית אלא גם בהשגחה כללית, וזה בעצם
<u>מחסדי ה' עלינו</u>. כלומר, גם אדם שמבחינת מעשיו <u>לא מגיע לו לחיות,
עשוי לחיות בגלל עצם הצורך בכך שהעם היהודי יהיה גדול או חזק,</u> וכמו שיש
צורך בעולם לכך וכך מליוני פרות, יש צורך בכך וכך מליוני יהודים… ולכן
<u>ידוע שאנשים רבים בעצם חיים לצורך קיומו של הצדיק</u>, אדם עובד אלוקים
צריך שכנים, בעלי מלאכה, חקלאים וכו' וכו'… כל אלו עשויים בעצם להתקיים
בהשגחה כללית מחמתו</span>. <span dir="rtl">....</span>

<span dir="rtl">ערב טוב ומבורך</span>.

**<span dir="rtl">הרב ירוחם ארלנגר</span>‎**

<span dir="rtl">צריך לשים לב שהרב ירוחם ארלינגר שייך לארגון "דין – בית
ההוראה המרכזי לדיינות", לא הצלחתי לקבל אינפורמציה מפורטת על ארגון זה,
נראה לי שהוא ארגון חרדי ציוני (משתף פעולה עם הרבנות הראשית).</span>

<span dir="rtl">תפיסת העולם שלו מעניינת, אם החילוני מת מקורונה זה בגלל
שיש מספיק חילוניים והוא מזמן היה צריך למות על פי הדין, אבל אם מישהו
מחבריו מת מקורונה זה בגלל חטאיו.  
מבחינה זו, אלוהים רואה את החילוני כמו את הבהמות...</span>

<span dir="rtl">ההשגחה הפרטית היא שכר ועונש. ההשגחה הכללית היא פרקטית,
תועלתית, כדי לממש את ההשגחה הפרטית.</span>

<span dir="rtl">האם האל המוסרי הוא נחלתם של "דתיים" בלבד?</span>

<span dir="rtl">קיימות שתי תפיסות יסודיות בתורת המוסר.</span>

<span dir="rtl">התפיסה "הריאליסטית" טוענת, שקיימים עקרונות מוסר מוחלטים,
ואנחנו צריכים להבין אותם בדרך חקירה רציונלית. כלומר כללי המוסר ניתנים
להוכחה.</span>

<span dir="rtl">התפיסה "הרלטיביסטית" טוענת, שכל מערכת של כללי מוסר,
מתבססת על הנחות יסוד שאין אפשרות להוכיח אותן, ומקורן בתנאי חיים, מסורת
אבות, או חינוך אחר (המוסר תלוי תרבות).</span>

<span dir="rtl">התפיסה הראשונה אופיינית למאמינים, אבל גם בתפיסה השנייה
(שעלי מקובלת יותר), ניתן להגדיר את יסודות המוסר שלנו כ"אלוהים", מפני
שהנחות היסוד של המוסר <u>אינן רציונליות</u>. כלומר, אנחנו מרגישים מצווים
להתנהגות מסויימת שאנחנו לא יכולים להגדיר אותה כאינטרס שלנו. יש לנו אלהים
פסיכולוגי (אני מרגיש אשמה אם לא בצעתי היום הליכת בוקר, או אם לא התקשרתי
לסבא הזקן, ואני גם "מודה לאלוהים" ואפילו מתפלל לשלום יקירי). יש לנו גם
אלוהים סוציולוגי (אני לא אלך לבוש בבגד ים לקנות בסופר, כי "יסתכלו עלי").
ממש כמו לאדם דתי.  
הביטוי העממי "לאיש הזה אין אלוהים", מבטא רעיון נכון....</span>

<span dir="rtl">לאור כל האמור לעיל, ברור למה סקר סטטיסטי השואל את
הנסקרים: "האם אתם מאמינים באלוהים", הוא בושה למדע הסטטסטיקה, שהרי כל אחד
והאלוהים שלו. התשובה "כן" או "לא" היא כמעט אקראית.</span>

<span dir="rtl">ואם כך, נשאלת השאלה המיידית, מה בכל זאת מאפיין את
הדת?</span>

<span dir="rtl">מה שמאפיין את האדם הדתי זו לא האמונה באלוהים, אלא האמונה
ברבנים (ובכתבי קודש שגם אותם מתווכים לו הרבנים).  
כלומר, לכל דת יש מימסד <u>המתווך</u> בין האל והמאמין. המימסד הדתי משכנע
וגם כופה. היום בעיקר על ידי נידוי הכופר מהקהילה.  
ולחילוני אין מימסד? בוודאי שיש, אלא שהוא לא "מאמין" בו. הוא מציית במידה
זו או אחרת, אבל הוא מרגיש זכאי לבקר אותו. ובנוסף יש לו את האלוהים שלו,
ללא מימסד.</span>

<span dir="rtl">ההבדל בין הדתי לחילוני, הוא <u>במידת הביקורת של האדם, על
האלוהים שלו</u>, <u>ועל המימסד</u> שהאדם כפוף לו.  
אבל צריך להודות, שלאדם הדתי, שמאחד את האל הבורא (ולכן הכל יכול), עם האל
המוסרי, המצווה, יש יתרון פסיכולוגי מסוים, בכך שאלוהים שלו מספק גם
ביטחון, ואופטימיות. בכך אולי אנחנו חוזרים לאלים הקדמונים שזה היה עיקר
תפקידם, תמורת קורבנות.</span>

<span dir="rtl">לסיכום, דמות האלוהים לא רק משתנה בהיסטוריה ובגאוגרפיה,
אלא גם שונה ומגוונת במוחם של בני האדם אפילו באותו זמן ובאותו מקום.  
המימסד הדתי מצליח, באמצעות ארגונו הפוליטי, להציג דמות אלוהים מחייבת
לקהילה שלו, ולגרום גם ל"כופרים", להתייחס להגדרת האלוהים כפי שהוא הגדיר
(אצלנו ההגדרה היא בעיקר הגדרתם של חז"ל). וכדאי להשתחרר מהדמות הזאת,
ולחזור לפרשה: <u>ה' אלוהיך</u>.</span>
