<span dir="rtl"><u>פרשת "מקץ" – רעב גדול</u></span>

<span dir="ltr"></span>

<span dir="rtl"><u>ספר בראשית פרק מא</u></span>

<span dir="ltr"></span><span dir="rtl">(כט) הִנֵּה שֶׁבַע שָׁנִים בָּאוֹת שָׂבָע גָּדוֹל
בְּכָל אֶרֶץ מִצְרָיִם:</span>

<span dir="ltr"></span><span dir="rtl">(ל) וְקָמוּ שֶׁבַע שְׁנֵי רָעָב אַחֲרֵיהֶן וְנִשְׁכַּח
כָּל הַשָּׂבָע בְּאֶרֶץ מִצְרָיִם וְכִלָּה הָרָעָב אֶת הָאָרֶץ</span><span dir="ltr">:</span>

<span dir="ltr"></span><span dir="rtl">(לא) וְלֹא יִוָּדַע הַשָּׂבָע בָּאָרֶץ מִפְּנֵי הָרָעָב
הַהוּא אַחֲרֵי כֵן כִּי כָבֵד הוּא מְאֹד:</span>

<span dir="ltr">.....................</span>

<span dir="ltr"></span><span dir="rtl">(נד) וַתְּחִלֶּינָה שֶׁבַע שְׁנֵי הָרָעָב לָבוֹא
כַּאֲשֶׁר אָמַר יוֹסֵף וַיְהִי רָעָב בְּכָל הָאֲרָצוֹת וּבְכָל אֶרֶץ מִצְרַיִם הָיָה לָחֶם:</span>

<span dir="ltr"></span><span dir="rtl">(נה) וַתִּרְעַב כָּל אֶרֶץ מִצְרַיִם וַיִּצְעַק הָעָם
אֶל פַּרְעֹה לַלָּחֶם וַיֹּאמֶר פַּרְעֹה לְכָל מִצְרַיִם לְכוּ אֶל יוֹסֵף אֲשֶׁר יֹאמַר לָכֶם תַּעֲשׂוּ:</span>

<span dir="ltr"></span><span dir="rtl">(נו) וְהָרָעָב הָיָה עַל כָּל פְּנֵי הָאָרֶץ
וַיִּפְתַּח יוֹסֵף אֶת כָּל אֲשֶׁר בָּהֶם וַיִּשְׁבֹּר לְמִצְרַיִם וַיֶּחֱזַק הָרָעָב בְּאֶרֶץ מִצְרָיִם:</span>

<span dir="ltr"></span><span dir="rtl">(נז) וְכָל הָאָרֶץ בָּאוּ מִצְרַיְמָה לִשְׁבֹּר אֶל
יוֹסֵף כִּי חָזַק הָרָעָב בְּכָל הָאָרֶץ:</span>

<span dir="ltr"></span>

<span dir="rtl">הרעב גובר על כל ערך אחר.</span>

<span dir="rtl">אפילו על דאגת האב לבנו הצעיר, שנותר יחיד לאמו:</span>

<span dir="ltr"></span>

<span dir="rtl"><u>ספר בראשית פרק מג</u></span>

<span dir="ltr"></span><span dir="rtl">(יג) וְאֶת אֲחִיכֶם קָחוּ וְקוּמוּ שׁוּבוּ אֶל
הָאִישׁ:</span>

<span dir="ltr"></span><span dir="rtl">(יד) וְאֵל שַׁדַּי יִתֵּן לָכֶם רַחֲמִים לִפְנֵי
הָאִישׁ וְשִׁלַּח לָכֶם אֶת אֲחִיכֶם אַחֵר וְאֶת בִּנְיָמִין וַאֲנִי כַּאֲשֶׁר שָׁכֹלְתִּי שָׁכָלְתִּי:</span>

<span dir="ltr"></span>

<span dir="rtl">הרעב משנה את הסדר החברתי (מהפרשה הבאה):</span>

<span dir="ltr"></span>

<span dir="rtl"><u>ספר בראשית פרק מז</u></span>

<span dir="ltr"></span><span dir="rtl">(יג) וְלֶחֶם אֵין בְּכָל הָאָרֶץ כִּי כָבֵד
הָרָעָב מְאֹד וַתֵּלַהּ אֶרֶץ מִצְרַיִם וְאֶרֶץ כְּנַעַן מִפְּנֵי הָרָעָב:</span>

<span dir="ltr"></span><span dir="rtl">(יד) וַיְלַקֵּט יוֹסֵף אֶת כָּל הַכֶּסֶף הַנִּמְצָא
בְאֶרֶץ מִצְרַיִם וּבְאֶרֶץ כְּנַעַן בַּשֶּׁבֶר אֲשֶׁר הֵם שֹׁבְרִים וַיָּבֵא יוֹסֵף אֶת הַכֶּסֶף בֵּיתָה
פַרְעֹה:</span>

<span dir="ltr"></span><span dir="rtl">(טו) וַיִּתֹּם הַכֶּסֶף מֵאֶרֶץ מִצְרַיִם וּמֵאֶרֶץ
כְּנַעַן וַיָּבֹאוּ כָל מִצְרַיִם אֶל יוֹסֵף לֵאמֹר הָבָה לָּנוּ לֶחֶם וְלָמָּה נָמוּת נֶגְדֶּךָ כִּי אָפֵס
כָּסֶף:</span>

<span dir="ltr"></span><span dir="rtl">(טז) וַיֹּאמֶר יוֹסֵף הָבוּ מִקְנֵיכֶם וְאֶתְּנָה
לָכֶם בְּמִקְנֵיכֶם אִם אָפֵס כָּסֶף:</span>

<span dir="ltr"></span><span dir="rtl">(יז) וַיָּבִיאוּ אֶת מִקְנֵיהֶם אֶל יוֹסֵף
וַיִּתֵּן לָהֶם יוֹסֵף לֶחֶם בַּסּוּסִים וּבְמִקְנֵה הַצֹּאן וּבְמִקְנֵה הַבָּקָר וּבַחֲמֹרִים וַיְנַהֲלֵם בַּלֶּחֶם בְּכָל
מִקְנֵהֶם בַּשָּׁנָה הַהִוא:</span>

<span dir="ltr"></span><span dir="rtl">(יח) וַתִּתֹּם הַשָּׁנָה הַהִוא וַיָּבֹאוּ אֵלָיו
בַּשָּׁנָה הַשֵּׁנִית וַיֹּאמְרוּ לוֹ לֹא נְכַחֵד מֵאֲדֹנִי כִּי אִם תַּם הַכֶּסֶף וּמִקְנֵה הַבְּהֵמָה אֶל אֲדֹנִי לֹא
נִשְׁאַר לִפְנֵי אֲדֹנִי בִּלְתִּי אִם גְּוִיָּתֵנוּ וְאַדְמָתֵנוּ:</span>

<span dir="ltr"></span><span dir="rtl">(יט) לָמָּה נָמוּת לְעֵינֶיךָ גַּם אֲנַחְנוּ גַּם
אַדְמָתֵנוּ קְנֵה אֹתָנוּ וְאֶת אַדְמָתֵנוּ בַּלָּחֶם וְנִהְיֶה אֲנַחְנוּ וְאַדְמָתֵנוּ עֲבָדִים לְפַרְעֹה וְתֶן זֶרַע
וְנִחְיֶה וְלֹא נָמוּת וְהָאֲדָמָה לֹא תֵשָׁם:</span>

<span dir="ltr"></span><span dir="rtl">(כ) וַיִּקֶן יוֹסֵף אֶת כָּל אַדְמַת מִצְרַיִם
לְפַרְעֹה כִּי מָכְרוּ מִצְרַיִם אִישׁ שָׂדֵהוּ כִּי חָזַק עֲלֵהֶם הָרָעָב וַתְּהִי הָאָרֶץ לְפַרְעֹה:</span>

<span dir="ltr"></span><span dir="rtl">(כא) וְאֶת הָעָם הֶעֱבִיר אֹתוֹ לֶעָרִים מִקְצֵה
גְבוּל מִצְרַיִם וְעַד קָצֵהוּ:</span>

<span dir="ltr"></span>

<span dir="rtl">הרעב נזכר במקרא עשרות פעמים, הנה חלקם, כאשר הסיבות לרעב
הן בצורת, ארבה, מלחמות, פערים חברתיים. (כמובן, שיש פגעי טבע אחרים שלא
נזכרים בתנ"ך).</span>

<span dir="ltr"></span>

<span dir="rtl"><u>ספר בראשית פרק יב</u></span>

<span dir="ltr"></span><span dir="rtl">(י) וַיְהִי רָעָב בָּאָרֶץ וַיֵּרֶד אַבְרָם
מִצְרַיְמָה לָגוּר שָׁם כִּי כָבֵד הָרָעָב בָּאָרֶץ:</span>

<span dir="ltr"></span>

<span dir="rtl"><u>ספר בראשית פרק כו</u></span>

<span dir="ltr"></span><span dir="rtl">(א) וַיְהִי רָעָב בָּאָרֶץ מִלְּבַד הָרָעָב
הָרִאשׁוֹן אֲשֶׁר הָיָה בִּימֵי אַבְרָהָם וַיֵּלֶךְ יִצְחָק אֶל אֲבִימֶלֶךְ מֶלֶךְ פְּלִשְׁתִּים גְּרָרָה:</span>

<span dir="ltr"></span>

<span dir="rtl"><u>ספר שמואל ב פרק כא</u></span>

<span dir="ltr"></span><span dir="rtl">(א) וַיְהִי רָעָב בִּימֵי דָוִד שָׁלשׁ שָׁנִים
שָׁנָה אַחֲרֵי שָׁנָה וַיְבַקֵּשׁ דָּוִד אֶת פְּנֵי יְהֹוָה וַיֹּאמֶר יְהֹוָה אֶל שָׁאוּל וְאֶל בֵּית הַדָּמִים עַל
אֲשֶׁר הֵמִית אֶת הַגִּבְעֹנִים:</span>

<span dir="ltr"></span>

<span dir="rtl"><u>ספר מלכים א פרק יח</u></span>

<span dir="ltr"></span><span dir="rtl">(ב) וַיֵּלֶךְ אֵלִיָּהוּ לְהֵרָאוֹת אֶל אַחְאָב
וְהָרָעָב חָזָק בְּשֹׁמְרוֹן:</span>

<span dir="ltr">......</span>

<span dir="ltr"></span><span dir="rtl">(ה) וַיֹּאמֶר אַחְאָב אֶל עֹבַדְיָהוּ לֵךְ בָּאָרֶץ
אֶל כָּל מַעְיְנֵי הַמַּיִם וְאֶל כָּל הַנְּחָלִים אוּלַי נִמְצָא חָצִיר וּנְחַיֶּה סוּס וָפֶרֶד וְלוֹא נַכְרִית
מֵהַבְּהֵמָה:</span>

<span dir="ltr"></span>

<span dir="rtl"><u>ספר מלכים ב פרק ד</u></span>

<span dir="ltr"></span><span dir="rtl">(לח) וֶאֱלִישָׁע שָׁב הַגִּלְגָּלָה וְהָרָעָב בָּאָרֶץ
וּבְנֵי הַנְּבִיאִים יֹשְׁבִים לְפָנָיו וַיֹּאמֶר לְנַעֲרוֹ שְׁפֹת הַסִּיר הַגְּדוֹלָה וּבַשֵּׁל נָזִיד לִבְנֵי
הַנְּבִיאִים:</span>

<span dir="ltr"></span><span dir="rtl">(לט) וַיֵּצֵא אֶחָד אֶל הַשָּׂדֶה לְלַקֵּט אֹרֹת
וַיִּמְצָא גֶּפֶן שָׂדֶה וַיְלַקֵּט מִמֶּנּוּ פַּקֻּעֹת שָׂדֶה מְלֹא בִגְדוֹ וַיָּבֹא וַיְפַלַּח אֶל סִיר הַנָּזִיד כִּי לֹא
יָדָעוּ:</span>

<span dir="ltr"></span>

<span dir="rtl"><u>ספר מלכים ב פרק ח</u></span>

<span dir="ltr"></span><span dir="rtl">(א) וֶאֱלִישָׁע דִּבֶּר אֶל הָאִשָּׁה אֲשֶׁר הֶחֱיָה
אֶת בְּנָהּ לֵאמֹר קוּמִי וּלְכִי אַתְּ וּבֵיתֵךְ וְגוּרִי בַּאֲשֶׁר תָּגוּרִי כִּי קָרָא יְהֹוָה לָרָעָב וְגַם בָּא
אֶל הָאָרֶץ שֶׁבַע שָׁנִים:</span>

<span dir="ltr"></span>

<span dir="rtl"><u>ספר מלכים ב פרק ו (מלחמה)</u></span>

<span dir="ltr"></span><span dir="rtl">(כד) וַיְהִי אַחֲרֵי כֵן וַיִּקְבֹּץ בֶּן הֲדַד
מֶלֶךְ אֲרָם אֶת כָּל מַחֲנֵהוּ וַיַּעַל וַיָּצַר עַל שֹׁמְרוֹן:</span>

<span dir="ltr"></span><span dir="rtl">(כה) וַיְהִי רָעָב גָּדוֹל בְּשֹׁמְרוֹן וְהִנֵּה
צָרִים עָלֶיהָ עַד הֱיוֹת רֹאשׁ חֲמוֹר בִּשְׁמֹנִים כֶּסֶף וְרֹבַע הַקַּב דִּבְיוֹנִים בַּחֲמִשָּׁה כָסֶף:</span>

<span dir="ltr"></span>

<span dir="rtl"><u>ספר תהילים פרק לג</u></span>

<span dir="ltr"></span><span dir="rtl">(יח) הִנֵּה עֵין יְהֹוָה אֶל יְרֵאָיו
לַמְיַחֲלִים לְחַסְדּוֹ:</span>

<span dir="ltr"></span><span dir="rtl">(יט) לְהַצִּיל מִמָּוֶת נַפְשָׁם וּלְחַיּוֹתָם
בָּרָעָב:</span>

<span dir="ltr"></span>

<span dir="rtl"><u>ספר רות פרק א</u></span>

<span dir="ltr"></span><span dir="rtl">(א) וַיְהִי בִּיְמֵי שְׁפֹט הַשֹּׁפְטִים וַיְהִי רָעָב
בָּאָרֶץ וַיֵּלֶךְ אִישׁ מִבֵּית לֶחֶם יְהוּדָה לָגוּר בִּשְׂדֵי מוֹאָב הוּא וְאִשְׁתּוֹ וּשְׁנֵי בָנָיו:</span>

<span dir="ltr"></span>

<span dir="rtl"><u>ספר יואל פרק א (מכת ארבה)</u></span>

<span dir="ltr"></span><span dir="rtl">(י) שֻׁדַּד שָׂדֶה אָבְלָה אֲדָמָה כִּי שֻׁדַּד דָּגָן
הוֹבִישׁ תִּירוֹשׁ אֻמְלַל יִצְהָר:</span>

<span dir="ltr"></span><span dir="rtl">(יא) הֹבִישׁוּ אִכָּרִים הֵילִילוּ כֹּרְמִים עַל
חִטָּה וְעַל שְׂעֹרָה כִּי אָבַד קְצִיר שָׂדֶה:</span>

<span dir="ltr"></span><span dir="rtl">(יב) הַגֶּפֶן הוֹבִישָׁה וְהַתְּאֵנָה אֻמְלָלָה
רִמּוֹן גַּם תָּמָר וְתַפּוּחַ כָּל עֲצֵי הַשָּׂדֶה יָבֵשׁוּ כִּי הֹבִישׁ שָׂשׂוֹן מִן בְּנֵי אָדָם:</span>

<span dir="ltr"></span>

<span dir="rtl"><u>ספר נחמיה פרק ה (פערים חברתיים)</u></span>

<span dir="ltr"></span><span dir="rtl">(א) וַתְּהִי צַעֲקַת הָעָם וּנְשֵׁיהֶם גְּדוֹלָה אֶל
אֲחֵיהֶם הַיְּהוּדִים:</span>

<span dir="ltr"></span><span dir="rtl">(ב) וְיֵשׁ אֲשֶׁר אֹמְרִים בָּנֵינוּ וּבְנֹתֵינוּ
אֲנַחְנוּ רַבִּים וְנִקְחָה דָגָן וְנֹאכְלָה וְנִחְיֶה:</span>

<span dir="ltr"></span><span dir="rtl">(ג) וְיֵשׁ אֲשֶׁר אֹמְרִים שְׂדֹתֵינוּ וּכְרָמֵינוּ
וּבָתֵּינוּ אֲנַחְנוּ עֹרְבִים וְנִקְחָה דָגָן בָּרָעָב:</span>

<span dir="ltr"></span><span dir="rtl">(ד) וְיֵשׁ אֲשֶׁר אֹמְרִים לָוִינוּ כֶסֶף לְמִדַּת
הַמֶּלֶךְ שְׂדֹתֵינוּ וּכְרָמֵינוּ:</span>

<span dir="ltr"></span><span dir="rtl">(ה) וְעַתָּה כִּבְשַׂר אַחֵינוּ בְּשָׂרֵנוּ כִּבְנֵיהֶם
בָּנֵינוּ וְהִנֵּה אֲנַחְנוּ כֹבְשִׁים אֶת בָּנֵינוּ וְאֶת בְּנֹתֵינוּ לַעֲבָדִים וְיֵשׁ מִבְּנֹתֵינוּ נִכְבָּשׁוֹת
וְאֵין לְאֵל יָדֵנוּ וּשְׂדֹתֵינוּ וּכְרָמֵינוּ לַאֲחֵרִים:</span>

<span dir="ltr"></span>

<span dir="rtl">הדרכים להתמודד עם הרעב, כאשר לא מצליחים להתמודד עם
הגורמים לרעב, הם בעיקר שתיים:</span>

- <span dir="rtl">אגירת מזון מראש.</span>

- <span dir="rtl">שינוע מזון מאזורים עתירי מזון לאזורים מוכי רעב.</span>

<span dir="rtl">את הפתרון הראשון אנחנו מוצאים, כמובן, בפרשה שלנו, אך
צריך לשים לב שהוא לא פשוט כלל, ולכן הסיפור הוא סיפור.</span>

<span dir="rtl">הקושי באגירת מזון נובע גם מסיבות טכניות, וגם מסיבות
פסיכולוגיות:</span>

<span dir="rtl">חלק מהמוצרים דורשים קירור, חלק אחר דורשים תנאי יובש,
הגנה ממזיקים שונים ועוד. אפילו היום הדבר לא פשוט, קל וחומר, בתקופה
הקדומה.</span>

<span dir="rtl">הסיבה הפסיכולוגית היא שאנחנו לא נוטים להקריב הרבה מההווה
למען העתיד, ובוודאי פחות למען מניעת סיכונים בעתיד (דוגמה: ההכנה לרעידת
אדמה בישראל).</span>

<span dir="rtl">רק שלטון חזק מאוד יכול להתמודד עם הפסיכולוגיה של "אכול
ושתה כי מחר נמות". אבל, שלטון חזק מאוד לא תמיד רואה את טובת נתיניו כדבר
החשוב ביותר.</span>

<span dir="rtl">ואמנם סיפור יוסף במצרים מדגיש את התנאים האפשריים
להתמודדות. פרעה שלט שלטון ללא מצרים, אך גם היה מעוניין להתמודד עם הרעב
הצפוי (ולמזלו, ידע שהוא צפוי...).</span>

<span dir="ltr"></span>

<span dir="rtl">שינוע מזון היה קשה בתקופה העתיקה, ולכן, אנחנו רואים
במקומו את התנועה של האנשים מאזורי הרעב לאזורים שיש בהם מזון. כך מסופר על
אברהם, יצחק, נעמי ואלימלך. אבל, כמובן, גם היום, קיימת הגירה גדולה מסיבה
זו.</span>

<span dir="ltr"></span>

<span dir="rtl">באתר</span>
<span dir="ltr">[<u>https://en.wikipedia.org/wiki/List_of_famines</u>](https://en.wikipedia.org/wiki/List_of_famines)</span>
<span dir="rtl">ניתן למצוא עשרות רבות של תקופות רעב בכל חלקי העולם
באלפיים השנים האחרונות (באנגלית). הרשימה כוללת גם את כמות הנספים ברעב,
בחלק מהמקרים.</span>

<span dir="ltr"></span>

<span dir="rtl">מעניין שכמעט לא מופיע רעב המוני בתקופת האימפריה הרומית,
וייתכן שהדבר נובע מהיכולת הגבוהה של הרומאים לפתח דרכים ולשנע אנשים
וסחורות.</span>

<span dir="rtl">אף על פי כן ידוע הרעב בתקופת הקיסר קלאודיוס, שנגרם
מהצפות הנילוס במצרים בשנת 45 לספירה, ובצורת בסוריה וארץ ישראל בשנה
שאחריה ונמשך עד 47 לספירה.</span>

<span dir="rtl">הרעב בתקופה זו לא התבטא במחסור כללי במזון, אלא בעליית
מחירי החיטה לרמה שהשכבות העניות סבלו רעב.</span>

<span dir="rtl">הרומאים לא דאגו מאוד מתמותה של עניים מרעב, אך השתדלו
שהרעב לא יגבר, ויביא למרידות.</span>

<span dir="rtl">על פי יוסף בן מתתיהו, הלני מלכת חדייב (אזור אשור),
שהתגיירה, שלחה שליחים לקפריסין לקנות דבלים, ולמצרים לקנות תבואה, והגיעו
משלוחים לירושלים שהקלו על הרעב. זו דוגמה אופיינית לרעב של פערים חברתיים,
שנוצר לא על ידי מחסור מזון מוחלט אלא על ידי עליית מחירים
משמעותית.</span>

<span dir="rtl">המקור הוא "קדמוניות היהודים" פרק 20, אך הוצאתי את
האינפורמציה ממקור משני:</span>

> <u>[The Harvard Theological
> Review](https://www.jstor.org/journal/harvtheorevi)[Vol. 28, No. 4,
> Oct., 1935](https://www.jstor.org/stable/i266926)</u>
>
> The Universal Famine under Claudius /
>
> by Kenneth Sperber Gapp (Princeton Theological Seminary)

<span dir="rtl">המאמר עוסק בכך בעקבות שורות מהברית החדשה "מעשי השליחים"
פרק י"א:</span>

<span dir="ltr"></span>

<span class="mark"><span dir="ltr">27
 </span></span><span dir="rtl">וַיְהִי בַּיָּמִים הָהֵם וַיֵּרְדוּ נְבִיאִים מִירוּשָׁלַיִם
אֶל־אַנְטְיוֹכְיָא׃  
28 וַיָּקָם אֶחָד מֵהֶם וּשְׁמוֹ אֲגָבוֹס וַיַּגֵּד עַל־פִּי הָרוּחַ כִּי רָעָב גָּדוֹל יָבוֹא עַל־כָּל־ישְׁבֵי
תֵבֵל וַיְהִי־כֵן בִּימֵי קְלוֹדְיוֹס׃  
29 וַיִּוָּעֲצוּ הַתַּלְמִידִים לִשְׁלֹחַ אִישׁ אִישׁ כַּאֲשֶׁר תַּשִּׂיג יָדוֹ לְעֶזְרַת הָאַחִים הַיּשְׁבִים
בִּיהוּדָה׃  
30וְכֵן גַּם־עָשׂוֹּ וַיִּשְׁלְחוּ אֶל־הַזְּקֵנִים עַל־יְדֵי בַּר־נַבָּא וְשָׁאוּל׃</span>

<span dir="ltr"></span>

<span dir="rtl">ואמנם הנוצרים בתקופה זו הם מהשכבות הנמוכות
והעניות.</span>

<span dir="ltr"></span>

<span dir="rtl">נסקור כמה מתקופות הרעב המפורסמות באלף השנים
האחרונות.</span>

<span dir="rtl">האינפורמציה מהויקיפדיה בעברית ובאנגלית.</span>

<span dir="ltr"></span>

<span dir="ltr"></span><u><span dir="rtl">"הרעב הגדול"
(</span><span dir="ltr">GREAT FAMINE</span><span dir="rtl">) באירופה,
1315-1317</span></u>

<span dir="rtl">אחרי כשלוש מאות שנים של שגשוג באירופה, שהביא לגידול
משמעותי באוכלוסיה, שהגיעה לרמה כמו זו של המאה ה-19 (חמש מאות שנה מאוחר
יותר).</span>

<span dir="rtl">לפי דעת חוקרים, האסון מתחיל בהתפרצות הר געש בניו זילנד,
שגרם לשינוי אקלים בכל העולם למספר שנים. הטמפרטורה ירדה, והתוצאה באירופה,
באיזורים שמהאלפים צפונה ובין אנגליה לפולין, הייתה קטלנית.</span>

<span dir="rtl">החקלאות האירופאית מתבססת על קיץ חם, חלקו יבש, שבו התבואה
צומחת ומבשילה. במקום זה היו שני קיצים קרים, לחים, מלאי גשמים. היבולים
נכשלו.</span>

<span dir="rtl">מחירי המזון עלו פי שלושה ויותר. אפילו המלח התייקר מפני
שהלחות מנעה את ייצורו. נפגעו קודם כל האיכרים (שהיוו כ 95% מהאוכלוסיה),
שלא היו להם שום מאגרים לשעת צרה. אבל מספרים על מלך אנגליה, אדוארד השני,
שעצר במסע בעיר מסוימת ולא הצליח להשיג לחם.</span>

<span dir="rtl">אנשים אכלו את הזרעים שנועדו לזריעה, את חיות הבית כולל
סוסים וכלבים, שורשים ועשבים מהיערות, ואף היו תופעות של קניבליזם. האלימות
גברה, תוחלת החיים שגם קודם הייתה כ 35 שנה, ירדה ל 30 שנה, לפי הערכות,
ובין 10% ל 20% מהאוכלוסיה מתו מרעב. במקומות מסוימים לא היו מספיק אנשים
לקבור את המתים.</span>

<span dir="rtl">האוכלוסיה כולה נחלשה לקראת המכה היותר גדולה כעשר שנים
מאוחר יותר, מגפת הדבר הידועה בשם "המוות השחור".</span>

<span dir="ltr"></span>

<img src="../../img/images-52/media/image3.jpg"
style="width:7.16528in;height:7.50694in"
alt="India Map 18th Century High Resolution Stock Photography and Images - Alamy" /><span dir="ltr"></span>

<span dir="ltr"></span>

<span dir="rtl"><u>הרעב הגדול בבנגל ב 1770</u></span>

<span dir="rtl">בנגל היא האיזור הצפון מזרחי, בתת היבשת ההודית, מבנגלדש
של היום ודרומה.</span>

<span dir="rtl">מהמאה ה-16 שלטה ברוב הודו האימפריה המוגולית, שראשיה היו
מונגולים מוסלמים. במאה ה-18 החלה ירידתה, ולהודו נכנסה "החברה הבריטית של
הודו המזרחית", שהייתה חברה מסחרית, אך השתלטה על הודו במשך השנים, ואף
הקימה צבא שכירים, שדיכא התמרדויות.</span>

<span dir="rtl">בשנים אלה היה בבנגל שלטון משותף של הקיסר המוגולי שנשאר
אחראי על האדמיניסטרציה האזרחית, אך נתן לבריטים את האפשרות לגבות
מסים.</span>

<span dir="rtl">צירוף של אירועים הביא לרעב הגדול.</span>

<span dir="rtl">בשנתים שלפני 1770 היו יבולים נמוכים, וגם מגפת אבעבועות
שחורות.</span>

<span dir="rtl">הבריטים הוציאו לאחרים את גביית המסים מחוסר פקידים
מיומנים, התגברה אי הוודאות, כתוצאה מכך, הסוחרים הפסיקו לתת לאיכרים
גרעינים לזריעה בהקפה. מצד שני החברה הבריטית עצמה רכשה כמויות גדולות של
גרעינים לצבא שלה.</span>

<span dir="rtl">מחירי האורז עלו פי שניים ב 1969 ועוד פעם פי שלושה ב
1770.</span>

<span dir="rtl">החברה הבריטית לא נקטה צעדים להקלת המצב וגם לא להורדת
מסים.</span>

<span dir="rtl">בקיץ 1770 אנשים מתו בהמוניהם. מעריכים שמספר הנספים היה
בין שבעה לעשרה מיליון, כרבע מהאוכלוסיה.</span>

<span dir="rtl">הבריטים, דווקא, התקדמו לשליטה מלאה בהודו.</span>

<span dir="ltr"></span>

<img src="../../img/images-52/media/image1.png"
style="width:5.33333in;height:2.84375in"
alt="טריוויה מזרח אירופה – טריוויה קידס" /><span dir="ltr"></span>

<span dir="ltr"></span>

<u><span dir="ltr">HOLODOMER</span> <span dir="rtl">(רצח על ידי הרעבה)
באוקראינה 1932-1933.</span></u>

<span dir="rtl">נחשב על ידי אוקראינה ומדינות אחרות כגנוסייד.</span>

<span dir="rtl">אוקראינה בתקופה זו היא רפובליקה בתוך ברית המועצות,
הנשלטת על ידי סטלין.</span>

<span dir="rtl">אין הסכמה בין החוקרים לגבי השאלה אם הייתה כוונה של סטלין
להשמיד אוקראינים וגרמנים (תושבי אוקראינה), או שהרעב נגרם ממדיניות
הקולקטיביזציה בכוח.</span>

<span dir="rtl">בשנים 1929-1930 נאלצו האיכרים למסור את אדמתם למדינה
ולהפוך לשכירים. היו מרידות איכרים. שונו גידולים, מהגידולים המסורתיים
לסלק סוכר וכותנה. הארגון היה לקוי. כמויות משמעותיות של יבול לא נקצרו, או
הלכו לאיבוד בעיבוד, בשינוע ובאיסום.</span>

<span dir="rtl">אוקראינה סירבה לקבל עזרה ממדינות אחרות.</span>

<span dir="rtl">הסובייטים ניסו להסתיר את ממדי האסון. הנאצים שכבשו את
אוקראינה ב 1942 התירו, כמובן, את פרסום הנתונים. מעריכים בשלושה וחצי
מיליון את מספר הנספים אך גם על כך יש ויכוח.</span>

<span dir="rtl">נראה שהרעב הזה היה אחד הגורמים לסיוע שקיבלו הנאצים
מאוקראינים רבים, כולל בהשמדת יהודים.</span>

<span dir="ltr"></span>

<img src="../../img/images-52/media/image2.png"
style="width:4.6875in;height:6.3125in"
alt="מה ההבדל בין בריטניה לאנגליה? - לרדת מהארץ" /><span dir="ltr"></span>

<span dir="ltr"></span>

<span dir="rtl"><u>רעב תפוחי האדמה באירלנד 1846-1849</u></span>

<span dir="rtl">אירלנד הקתולית היתה שנים רבות תחת שלטון אנגליה
הפרוטסטנטית, ונוצלה על ידה. בין השאר, אדמות רבות ופוריות באירלנד היו
בבעלות אצילים אנגליים, והוחכרו לאיכרים איריים ששילמו סכומים גדולים לבעלי
האדמות. ציד ודיג נאסרו עליהם.</span>

<span dir="rtl">במאה התשע עשרה חל שגשוג כלכלי באנגליה בעקבות התיעוש, אך
מחירי התוצרת החקלאית ירדו. כלכלת אירלנד התבססה על גידול תפוחי
אדמה.</span>

<span dir="rtl">יש לומר משהו לזכותו של תפוח האדמה.</span>

<span dir="rtl">הוא הגיע לאירופה מאמריקה הדרומית באמצע המאה ה-16 ומאה
שנים אחרי כן ב 1650 הגיע לאירלנד. יתרונו הגדול הוא בכך שעל שטח קטן ניתן
לגדל כמות מזון (נמדד בקלוריות) גדולה בהרבה מאשר בכל גידול אחר (דגניים).
שטח של 2 דונם מספיק למזון למשפחה.</span>

<span dir="rtl">ב 1845 הופיעה מחלת הכימשון של תפוח האדמה בכל רחבי
אירופה. הכימשון נגרם על ידי פטריה התוקפת את השורשים והעלים. הוא מהווה
בעיה עד היום, למרות שפותחו מאז זנים עמידים (אבל גם הכמשון מפתח זנים
נגדיים..), ויש גם מספר חומרי הדברה.</span>

<span dir="rtl">כשהופיע לראשונה לא היה דבר לעשות נגדו והוא השמיד את רוב
היבולים.</span>

<span dir="rtl">ברוב המדינות היה משק פוליקולטורי, אך אירלנד התבססה כמעט
רק על תפוחי האדמה (מה שאופייני למדיניות קולוניאלית, כמו התה בציילון, או
הקקאו וקפה באמריקה הדרומית).</span>

<span dir="rtl">התגובה הבריטית למצב הייתה איטית ולא יעילה.</span>

<span dir="rtl">בעלי האחוזות פינו איכרים רבים מאדמותיהם, כדי לנצל את
האדמות למרעה.</span>

<span dir="rtl">רק אגודות הסעד המקומיות דאגו לעניים.</span>

<span dir="rtl">היסטוריונים מעריכים את מספר הנספים בחצי מיליון
(אוכלוסיית אירלנד הייתה פחות משבעה מיליון). כמו כן גברה ההגירה האירית
לארצות הברית, שהתחילה עוד הרבה קודם.</span>

<span dir="ltr"></span>

<span dir="rtl"><u>הרעב הגדול בסין הקומוניסטית 1958-1961.</u></span>

<span dir="rtl">מעריכים את מספר הנספים ברעב בין 15 ל 55 מיליון. המספר
הגדול ביותר של נספים ברעב במאה העשרים.</span>

<span dir="rtl">ב 1953 יזם מאו צה טונג את "הקפיצה הגדולה קדימה". עיקרה
של תוכנית זו הקמת קומונות שתהיינה יחידות כלכליות עצמאיות, ועיסוקיהן מלבד
חקלאות גם תעשייה קלה ובניין.</span>

<span dir="rtl">בתחילת 1958 הוקמו כ 25 אלף קומונות, שכל אחת כללה כחמשת
אלפים משפחות.</span>

<span dir="rtl">יש השערות שונות לגבי הנזקים של ההתערבות הממשלתית לא רק
בארגון העבודה, אלא גם בטכניקות של הייצור החקלאי והתעשייתי.</span>

<span dir="rtl">בנוסף היו גם פגעי טבע כמו הצפה של הנהר הצהוב, שפגעה
במאות אלפי אנשים, ושטחים חקלאיים עצומים. כמו כן הייתה בצורת בחלק
מהמדינה.</span>

<span dir="rtl">בלי להיכנס לכל האפשרויות, דבר אחד ברור, לעובדה שהמשטר
הסתיר את המצב, הייתה השפעה גדולה על החמרתו. כאשר משטר דיקטטורי מרמה,
הרמייה מחלחלת למטה, וכל פקיד מנסה לדווח את הרצוי ולא את המצוי. ממילא לא
ניתן לטפל בבעיות.</span>

<span dir="ltr"></span>

<span dir="rtl">סקרנו מספר קטן של אסונות רעב מתוך מאות.</span>

<span dir="rtl"><u>האם יש מספיק מזון בעולם? התיאוריה של
מלתוס.</u></span>

<span dir="rtl">תומס מלתוס, נפטר ב 1843, היה כומר וגם כלכלן
אנגלי.</span>

<span dir="rtl">ב 1798 הוא פרסם את ספרו שנקרא "על עקרון
האוכלוסיה".</span>

<span dir="rtl">הרעיון המרכזי שלו היה, שהאוכלוסיה בעולם גדלה במהירות
גדולה בהרבה מאשר ייצור המזון. המסקנה היא שכמות המזון לאדם תקטן, והעולם
מתקדם לרעב.</span>

<span dir="rtl">התיאוריה השפיעה על תומכיה לחדול מלתמוך בילודה גדולה, אך
השפיעה מעט על ממשלות. תמכו בה מדענים כמו צ'רלס דרווין ואחרים.</span>

<span dir="rtl">במאה העשרים גברה הביקורת על תורתו, כאשר הטיעון העיקרי
כנגדה הוא, שמלתוס לא לוקח בחשבון את ההתקדמות הטכנולוגית. ובאמת
ההתפתחויות הטכנולוגיות במאה העשרים הביאו למצב של עודף מזון.</span>

<span dir="rtl">אין זה אומר שלא היו אסונות רעב, כמו שראינו לעיל. וגם
היום ואפילו ברגע זה, מתים אנשים ברעב בעיקר באזורי מלחמה באפריקה. אך לא
המחסור העולמי במזון הוא הבעיה, אלא כוונה מכוונת של בני אדם (כמו במלחמות,
או מסיבות פוליטיות), או משטר קפיטליסטי קיצוני, או פשוט ארגון לקוי, וחוסר
נכונות של עשירים לעזור לעניים. כלומר, סיבות אנושיות מובהקות.</span>

<span dir="ltr"></span>

<span dir="rtl">אף על פי כן, כאשר אנחנו מסתכלים אל משבר האקלים בימינו,
ניתן לראות גירסה מתקדמת יותר בתיאוריה המלתוסית, מתגשמת. לא מחסור ספציפי
במזון, אלא הרס כללי של המשאבים בעולם, נגרם על ידי ריבוי האוכלוסיה המהיר,
יחד עם החתירה לרמת חיים חומרית יותר ויותר גבוהה. והשאלה הבלתי פתורה היא
אם הטכנולוגיה תתגבר גם על יצר לב האדם...</span>

<span dir="ltr"></span>

<span dir="rtl">בפרשה שלנו, אנחנו רואים טיפול בסכנת רעב, סכנה גדולה מאוד
של שבע שנות בצורת.</span>

<span dir="rtl">הטיפול נעשה על ידי ידיעה מראש, פעילות מכוונת, משמעת
ואירגון.</span>

<span dir="rtl">ההצלחה גדולה, ודרך אגב נפתרות גם בעיות משפחתיות, שהן
עיקר הפרשה...</span>

<span dir="ltr"></span>
