<span dir="rtl"><u>פרשת בראשית – הפשע המושלם</u></span>

<span dir="ltr"></span>

<span dir="rtl"><u>ספר בראשית פרק ד</u></span>

<span dir="ltr"></span><span dir="rtl">(ג) וַיְהִי מִקֵּץ יָמִים וַיָּבֵא קַיִן מִפְּרִי
הָאֲדָמָה מִנְחָה לַיהֹוָה:</span>

<span dir="ltr"></span><span dir="rtl">(ד) וְהֶבֶל הֵבִיא גַם הוּא מִבְּכֹרוֹת צֹאנוֹ
וּמֵחֶלְבֵהֶן וַיִּשַׁע יְהֹוָה אֶל הֶבֶל וְאֶל מִנְחָתוֹ:</span>

<span dir="ltr"></span><span dir="rtl">(ה) וְאֶל קַיִן וְאֶל מִנְחָתוֹ לֹא שָׁעָה וַיִּחַר
לְקַיִן מְאֹד וַיִּפְּלוּ פָּנָיו:</span>

<span dir="ltr"></span><span dir="rtl">(ו) וַיֹּאמֶר יְהֹוָה אֶל קָיִן לָמָּה חָרָה לָךְ
וְלָמָּה נָפְלוּ פָנֶיךָ:</span>

<span dir="ltr"></span><span dir="rtl">(ז) הֲלוֹא אִם תֵּיטִיב שְׂאֵת וְאִם לֹא
תֵיטִיב לַפֶּתַח חַטָּאת רֹבֵץ וְאֵלֶיךָ תְּשׁוּקָתוֹ וְאַתָּה תִּמְשָׁל בּוֹ:</span>

<span dir="ltr"></span><span dir="rtl">(ח) וַיֹּאמֶר קַיִן אֶל הֶבֶל אָחִיו וַיְהִי
בִּהְיוֹתָם בַּשָּׂדֶה וַיָּקָם קַיִן אֶל הֶבֶל אָחִיו וַיַּהַרְגֵהוּ:</span>

<span dir="ltr"></span><span dir="rtl">(ט) וַיֹּאמֶר יְהֹוָה אֶל קַיִן אֵי הֶבֶל אָחִיךָ
וַיֹּאמֶר לֹא יָדַעְתִּי הֲשֹׁמֵר אָחִי אָנֹכִי:</span>

<span dir="ltr"></span><span dir="rtl">(י) וַיֹּאמֶר מֶה עָשִׂיתָ קוֹל דְּמֵי אָחִיךָ
צֹעֲקִים אֵלַי מִן הָאֲדָמָה:</span>

<span dir="ltr"></span><span dir="rtl">(יא) וְעַתָּה אָרוּר אָתָּה מִן הָאֲדָמָה אֲשֶׁר
פָּצְתָה אֶת פִּיהָ לָקַחַת אֶת דְּמֵי אָחִיךָ מִיָּדֶךָ:</span>

<span dir="ltr"></span><span dir="rtl">(יב) כִּי תַעֲבֹד אֶת הָאֲדָמָה לֹא תֹסֵף תֵּת
כֹּחָהּ לָךְ נָע וָנָד תִּהְיֶה בָאָרֶץ:</span>

<span dir="ltr"></span><span dir="rtl">(יג) וַיֹּאמֶר קַיִן אֶל יְהֹוָה גָּדוֹל עֲוֹנִי
מִנְּשׂוֹא:</span>

<span dir="ltr"></span><span dir="rtl">(יד) הֵן גֵּרַשְׁתָּ אֹתִי הַיּוֹם מֵעַל פְּנֵי
הָאֲדָמָה וּמִפָּנֶיךָ אֶסָּתֵר וְהָיִיתִי נָע וָנָד בָּאָרֶץ וְהָיָה כָל מֹצְאִי יַהַרְגֵנִי:</span>

<span dir="ltr"></span><span dir="rtl">(טו) וַיֹּאמֶר לוֹ יְהֹוָה לָכֵן כָּל הֹרֵג קַיִן
שִׁבְעָתַיִם יֻקָּם וַיָּשֶׂם יְהֹוָה לְקַיִן אוֹת לְבִלְתִּי הַכּוֹת אֹתוֹ כָּל מֹצְאוֹ:</span>

<span dir="ltr"></span><span dir="rtl">(טז) וַיֵּצֵא קַיִן מִלִּפְנֵי יְהֹוָה וַיֵּשֶׁב
בְּאֶרֶץ נוֹד קִדְמַת עֵדֶן:</span>

<span dir="ltr"></span><span dir="rtl">(יז) וַיֵּדַע קַיִן אֶת אִשְׁתּוֹ וַתַּהַר וַתֵּלֶד
אֶת חֲנוֹךְ וַיְהִי בֹּנֶה עִיר וַיִּקְרָא שֵׁם הָעִיר כְּשֵׁם בְּנוֹ חֲנוֹךְ:</span>

<span dir="ltr"></span>

<span dir="rtl"><u>הפשע:</u></span>

<span dir="rtl">רצח בכוונה תחילה של אח, וניסיון להסתיר עדויות
ולהכחיש.</span>

<span dir="rtl"><u>העונש לכאורה:</u></span>

<span dir="rtl">גלות, נדודים, רעב?</span>

<span dir="ltr"></span>

<span dir="rtl">אבל לאחר הודאה מאוחרת, ובקשה להקלה בעונש, הרוצח מקבל
חנינה כמעט מלאה, והרבה יותר מכך.</span>

<span dir="rtl">הרוצח מקבל חסינות מוחלטת, לא רק שאינו נע ונד, הוא אפילו
בונה עיר (הוא עובר מהכפר אל העיר...).</span>

<span dir="ltr"></span>

<span dir="rtl">הכיצד?</span>

<span dir="rtl">חוש הצדק של הקורא לא בא על סיפוקו.</span>

<span dir="rtl">נעבור על פרשנות מסורתית לדילמה הזאת, ואחר כך, ננסה להעז
ולחפש פרשנות ביקורתית.</span>

> <span dir="rtl">בשלוש גישות מנסים פרשנים להתמודד עם שאלה קשה זאת (כולן
> לא משכנעות):</span>

- <span dir="rtl">ההריגה הייתה בשוגג, ולא רצח.</span>

- <span dir="rtl">קין חזר בתשובה.</span>

- <span dir="rtl">קין נידון למוות אבל גזר הדין יבוצע מאוחר.</span>

<span dir="rtl">בגישה הראשונה, השגגה, משתמש, למשל, ר' נפתלי צבי יהודה
ברלין (הנצי"ב מוולוזין, נפטר 1893)</span>

<span dir="ltr"></span><span dir="rtl"><u>"העמק דבר" על בראשית פרק ד
פסוק ח</u></span>

<span dir="rtl">ויקם קין אל הבל אחיו. לא כתיב על הבל אחיו אלא אל הבל.
ופירושו שעמד אצלו ללמדו עבודת השדה מה שלא
הורג</span><span dir="ltr"></span><span dir="rtl">. וע"י גערה ושוט מכה
כדרך אדון המושל על עבדו הגיע לידי כך: ויהרגהו. שהכהו עד מות:</span>

<span dir="rtl">כלומר, חינוך אגרסיבי, ניסה לאלפו בינה בדרך
מוגזמת...</span>

<span dir="ltr"></span>

<span dir="rtl">בגישה השנייה, החרטה והתשובה, משתמש רס"ג (המאה העשירית,
בבל)</span>

<span dir="rtl"><u>רב סעדיה גאון על בראשית פרק ד פסוק טו</u></span>

<span dir="rtl">ה. וההודעה החמישית, התועלת שהפיק קין מהתשובה שעשה ומדברי
תחנוניו</span><span dir="ltr"></span><span dir="rtl">. והוא מה שאמר לו
אלהים, "כל הורג קין". והיות ואדם נהרג באחד משני הדרכים:</span>

<span dir="rtl">או על ידי בני אדם:</span>

<span dir="rtl">או על ידי בעלי חיים שטורפים אותו:</span>

<span dir="rtl">הוצרך קין לחסות כפולה, ואת שתיהן נתן לו האלוהים:</span>

<span dir="rtl">החסות מפני רעת בני האדם, באיום ובאזהרה שכל הורג קין
שבעתיים יוקם.ופירוש שבעתיים - הרבה, כמו שרגיל אני לפרש בהתאם לחוק
הלשון:</span>

<span dir="rtl">וכחסות מפני חיות מזיקות, שם בו אות שיהיה כמחיצה בינו
לבינם:</span>

<span dir="ltr"></span>

<span dir="rtl">רס"ג, במאה העשירית, כמעט משתמט מלענות על עיקר הבעיה,
ומפרש בפרטים את החנינה שקיבל קין. אך פטור בלא כלום אי אפשר, ולכן הוא
מנמק אותה בחזרה בתשובה ובתחנונים של קין (החזרה בתשובה הסתכמה במילים
"גדול עווני מנשוא" והמשפט הבא הוא חרדה מהעונש). שערי תשובה אינם
ננעלים.</span> <span dir="ltr"></span>

<span dir="ltr"></span>

<span dir="rtl">רש"י, על פי אגדות קדומות יותר, מציע את הגישה השלישית,
דין מוות דחוי לקין.</span>

<span dir="rtl"><u>רש"י על בראשית פרק ד פסוק טו</u></span>

<span dir="ltr"></span><span dir="rtl">(טו) לכן כל הורג קין - זה אחד מן
המקראות שקצרו דבריהם ורמזו ולא פירשו. לכן כל הורג קין לשון גערה כה יעשה
לו כך וכך עונשו ולא פירש עונשו:</span>

<span dir="rtl">שבעתים יוקם - איני רוצה להנקם מקין עכשיו לסוף שבעה דורות
אני נוקם נקמתי ממנו שיעמוד למך מבני בניו ויהרגהו.</span>

<span dir="ltr"></span>

<span dir="rtl">רש"י, תקופה קצרה אחרי רס"ג, אולי תחילת המאה ה-11, אבל
רחוק ממנו גיאוגרפית, מפריד בין "לכן כל הורג קין" ובין המשך הפסוק "שבעתים
יוקם", וטוען שהקב"ה דחה את עונשו, והוא יומת על ידי דור שביעי שלו, על ידי
למך (אנשים בדורות האלה חיו הרבה שנים והספיקו לראות לא רק נינים אלא גם
דור שביעי...).</span>

<span dir="rtl">ברוב פרשנותו נשען רש"י על אגדות קדומות, וקיימת פרשנות
קדומה מאד של "שבעתים יוקם קין", והיא, שהוא יומת לאחר שבעה דורות. למרות
שהפרשנות רחוקה מהפשט, וגם רש"י נאלץ להתפתל, היא נותנת תשובה לחוש הצדק של
הפרשנים.</span>

<span dir="ltr"></span>

<span dir="rtl">ייתכן שהיא מופיעה לראשונה, בצורה אחת, כבר ב"ספר יובלים",
ספר חיצוני מהמאה השניה לפני הספירה.</span>

<span dir="ltr"></span>

<span dir="rtl"><u>ספר היובלים</u></span>

<span dir="ltr"></span><span dir="rtl">(לט) ומקץ יובל התשעה עשר בשבוע
השביעי בשנה השישית בו, מת האדם, וכל בניו קברוהו בארץ אשר נברא שם והוא
היה הראשון אשר נקבר בארץ.</span>

<span dir="ltr"></span><span dir="rtl">(מ) וימת שבעים שנה לפני מלאת לו
אלף שנים, כי אלף שנים כיום אחד לפי העדות אשר בשמים.</span>

<span dir="ltr"></span><span dir="rtl">(מא) לכן כתוב על עץ הדעת לאמור
ביום אכלכם ממנו תמותו.</span>

<span dir="ltr"></span><span dir="rtl">(מב) על כן לא מלאו לו שנות היום
ההוא כי אם מת בו.</span>

<span dir="ltr"></span><span dir="rtl">(מג) ומקץ היובל הזה הומת קין
אחריו בשנה ההיא, ביתו נפל עליו וימת בתוך ביתו, ויומת בקרב אבניו.</span>

<span dir="ltr"></span><span dir="rtl">(מד) כי באבן המית את הבל ובאבן
הומת גם הוא, על פי משפט הצדק.</span>

<span dir="ltr"></span><span dir="rtl">(מה) לכן חרות על לוחות השמים
לאמור, בדבר אשר המית איש את רעהו בו יומת, כאשר נתן מום בעמיתו כן יעשו
לו.</span>

<span dir="ltr"></span>

<span dir="rtl">ספר היובלים, מתעלם רק מהפרש הזמנים בין הפשע ובין עונשו,
אך מלבד זאת מסביר בצורה מתקבלת על הדעת את העונש המתאים לפשע, ומתעקש שזה
"משפט צדק".</span>

<span dir="ltr"></span>

<span dir="rtl">מדרש תנחומא, הוא מדרש ארץ ישראלי מהמאה התשיעית, אך מכיל
אוסף של דברי מדרש קדומים יותר, ובו יש מסורת נפוצה ומפורטת מאוד, לגורלו
של קין.</span>

<span dir="ltr"></span>

<span dir="rtl"><u>מדרש תנחומא בראשית - פרק יא</u></span>

<span dir="ltr"></span><span dir="rtl">(יא) ויאמר לו ה': "לכן כל הורג
קין". א"ל: ארבע משפחות עתידות לצאת מהבל ובטלת מן העולם. כך תפתח הארץ את
פיה ותבלע לך ארבע משפחות, אלו הן, חנוך, עירד, ומחויאל ומתושאל. וכיצד
נהרג קין? נעשה מלאך המות ק"ל שנה, והוא נע ונד בקללה. למך, בן בנו, היה
שביעי לדורות, וסומא. היה יוצא לצוד, והיה בנו אוחזו בידו. כשהיה רואה אותו
תינוק חיה, היה אומר לו. א"ל: כמין חיה אני רואה. מתח את הקשת כנגדו והרג
את קין. ראה אותו תינוק מרחוק הרוג וקרן במצחו. אמר לו ללמך: אבי הרי דמות
אדם הרוג וקרן במצחו. א"ל למך: ווי לי זקני הוא. טפח שתי ידיו בחרטה, ונגע
בראש התינוק והרגו בשוגג. שנאמר: "כי איש הרגתי לפצעי וילד לחבורתי". נשארו
שלשתן במקום אחד. קין הרוג, ואותו תינוק הרוג, ולמך סומא. לערב יצאו נשיו
אחריו מצאו זקינם הרוג ותובל קין בנם הרוג ולמך. באותה שעה פתחה הארץ פיה
ובלעה ד' משפחות חנוך ועירד ומחויאל ומתושאל, ונעשה למך מלאך המות, לקיים
מה שנאמר "כי שבעתים יקם קין ולמך שבעים ושבעה..."</span>

<span dir="ltr"></span>

<span dir="rtl">כדי להבין אגדה דרמטית ומפולפלת זו צריך להביא את המשך
הפסוקים מהפרשה:</span>

<span dir="rtl"><u>ספר בראשית פרק ד</u></span>

<span dir="ltr"></span><span dir="rtl">(יז) וַיֵּדַע קַיִן אֶת אִשְׁתּוֹ וַתַּהַר וַתֵּלֶד
אֶת חֲנוֹךְ וַיְהִי בֹּנֶה עִיר וַיִּקְרָא שֵׁם הָעִיר כְּשֵׁם בְּנוֹ חֲנוֹךְ:</span>

<span dir="ltr"></span><span dir="rtl">(יח) וַיִּוָּלֵד לַחֲנוֹךְ אֶת עִירָד וְעִירָד
יָלַד אֶת מְחוּיָאֵל וּמְחִיָּיאֵל יָלַד אֶת מְתוּשָׁאֵל וּמְתוּשָׁאֵל יָלַד אֶת לָמֶךְ:</span>

<span dir="ltr"></span><span dir="rtl">(יט) וַיִּקַּח לוֹ לֶמֶךְ שְׁתֵּי נָשִׁים שֵׁם הָאַחַת
עָדָה וְשֵׁם הַשֵּׁנִית צִלָּה:</span>

<span dir="ltr"></span><span dir="rtl">(כ) וַתֵּלֶד עָדָה אֶת יָבָל הוּא הָיָה אֲבִי
ישֵׁב אֹהֶל וּמִקְנֶה:</span>

<span dir="ltr"></span><span dir="rtl">(כא) וְשֵׁם אָחִיו יוּבָל הוּא הָיָה אֲבִי כָּל
תֹּפֵשׂ כִּנּוֹר וְעוּגָב:</span>

<span dir="ltr"></span><span dir="rtl">(כב) וְצִלָּה גַם הִוא יָלְדָה אֶת תּוּבַל קַיִן
לֹטֵשׁ כָּל חֹרֵשׁ נְחשֶׁת וּבַרְזֶל וַאֲחוֹת תּוּבַל קַיִן נַעֲמָה:</span>

<span dir="ltr"></span><span dir="rtl">(כג) וַיֹּאמֶר לֶמֶךְ לְנָשָׁיו עָדָה וְצִלָּה
שְׁמַעַן קוֹלִי נְשֵׁי לֶמֶךְ הַאֲזֵנָּה אִמְרָתִי כִּי אִישׁ הָרַגְתִּי לְפִצְעִי וְיֶלֶד לְחַבֻּרָתִי:</span>

<span dir="ltr"></span><span dir="rtl">(כד) כִּי שִׁבְעָתַיִם יֻקַּם קָיִן וְלֶמֶךְ שִׁבְעִים
וְשִׁבְעָה:</span>

<span dir="ltr"></span>

<span dir="rtl">פירוש הפשט הוא, שמתוארת שושלתו של קין, שמגיעה עד בניו של
למך, ואז שיר התפארות של למך בגבורתו (גבורה של מאפיונר... מי שפצע אותי
הרגתי אותו...).</span>

<span dir="rtl">האגדה המסובכת המופיעה במדרש תנחומא, מספקת לנו, דרך למך,
דור שביעי לקין, את "מלאך המוות" שנוקם נקמת דם הבל השפוך. וזאת דרך הפירוש
שלה ל"שבעתים יוקם קין". מן הסתם, היא הבסיס לפירוש רש"י.</span>

<span dir="ltr"></span>

<span dir="rtl">הפשע אינו משתלם, אבל נוצרות שאלות חדשות. מפני שבפסוקים
אלו נוספים לנו ארבע דמויות: יבל, יובל, תובל קין, נעמה. אלו צאצאיו של
למך, ולכן של קין, והן דמויות מבשרות
עתיד.</span><span dir="ltr"></span><span dir="rtl">  
יבל – אבי יושב אוהל ומקנה. (הרועים).</span>

<span dir="rtl">יובל – אבי כל תופש כנור ועוגב (המוזיקאים).</span>

<span dir="rtl">תובל קין – לוטש כל חורש נחושת וברזל (בעלי
המלאכה).</span>

<span dir="rtl">נעמה – נשארת בלי תפקיד, והיא כבר תהנה מזה, וגם תסבול
מזה...</span>

<span dir="rtl">מה גורלם? והרי המבול בפתח, בפרשה הבאה...</span>

<span dir="ltr"></span>

<span dir="rtl">בראשית רבה מנסה לפחות להציל את נעמה מהמבול...</span>

<span dir="rtl"><u>מדרש רבה בראשית - פרשה כג פסקה ג</u></span>

<span dir="rtl">ואחות תובל קין נעמה. א"ר אבא בר כהנא, נעמה אשתו של נח
היתה. למה היו קורין אותה נעמה? שהיו מעשיה
נעימים</span><span dir="ltr"></span><span dir="rtl">. ורבנן אמרי, נעמה
אחרת היתה, ולמה היו קורין אותה נעמה? שהיתה מנעמת בתוף לעבודת
כוכבים</span><span dir="ltr">:</span>

<span dir="ltr"></span>

<span dir="rtl"><u>ספר זהר חדש מנוקד - פרשת בראשית</u></span>

<span dir="rtl">אָמַר רִבִּי יִצְחָק, מַאי דִּכְתִיב, (בראשית ד) וַאֲחוֹת תּוּבַל קַיִן נַעֲמָה.
אֶלָּא אָמַר רִבִּי יִצְחָק, צַדֶּקֶת הָיְתָה, וּנְעִימָה
בְּמַעֲשֶׂיהָ</span><span dir="ltr"></span><span dir="rtl">. ר' אַבָּהוּ אָמַר, פְּשׁוּטוֹ
שֶׁל מִקְרָא מוֹרֶה, עַל שֶׁהָיְתָה חֲכָמָה בִּמְלֶאכֶת
הַבַּרְזֶל</span><span dir="ltr"></span><span dir="rtl">, כְּמוֹ אָחִיהָ תּוּבַל קַיִן.
מַשְׁמַע דִּכְתִיב, הוּא הָיָה אֲבִי כָּל חֹרֵשׁ נְחשֶׁת וּבַרְזֶל, וַאֲחוֹת תּוּבַל קַיִן נַעֲמָה, הוּא
הוֹצִיא אוּמָּנוּת זוֹ, וַאֲחוֹתוֹ עִמּוֹ. הֲדָא הוּא דִכְתִיב, וַאֲחוֹת תּוּבַל קַיִן נַעֲמָה, שֶׁהָיְתָה
בְּקִיאָה כְּמוֹתוֹ, וא"ו דְּוַאֲחוֹת מוֹסִיף עַל הָעִנְיָן שֶׁל מַעְלָה:</span>

<span dir="rtl">רַבִּי בָּא אָמַר, אִמָּן שֶׁל שֵׁדִים הָיְתָה, וְהוֹלִידָה אוֹתָם. דְּהָא אִימָּא
דְּאַשְׁמְדַאי, מַלְכָּא דְּשֵׁידֵי, נַעֲמָה שְׁמָהּ.</span><span dir="ltr"></span>
<span dir="rtl">ר' יִצְחָק בְּשֵׁם ר' יוֹחָנָן אָמַר, עַל שֵׁם יוֹפְיָהּ נִקְרֵאת
כָּךְ</span><span dir="ltr"></span><span dir="rtl">, וּמִמֶּנָּהּ יָצְאוּ אוֹתָן דִּכְתִיב
(שם ו) כִּי טוֹבוֹת הֵנָּה, בְּמַרְאֶה וּבְיוֹפִי:</span>

<span dir="ltr"></span>

<span dir="rtl"><u>זהר מנוקד/תרגום/ חלק א דף יט/ב</u></span>

<span dir="ltr"></span><span dir="rtl">\[אָדָם שִׁמֵּשׁ מֵאָה וּשְׁלֹשִׁים שָׁנִים עִם
רוּחוֹת נְקֵבוֹת, עַד שֶׁבָּאָה נַעֲמָה, וּמִתּוֹךְ יָפְיָהּ טָּעוּ אַחֲרֶיהָ בְּנֵי הָאֱלֹהִים עֲזָ"א וַעֲזָאֵ"ל,
וְהוֹלִידָה מֵהֶם. וּמִמֶּנָּה הִתְפַּשְּׁטּוּ רוּחוֹת רָעוֹת וְשֵׁדִים בָּעוֹלָם, שֶׁהִיא הוֹלֶכֶת וּמְשׁוֹטֶּטֶּת
בַּלַּיְלָה (נ"א: עם לילית) וְהוֹלֶכֶת בָּעוֹלָם וְצוֹחֶקֶת (נ"א וצוחקות) בִּבְנֵי אָדָם וְעוֹשׂוֹת
לָהֶם שֶׁיִּשְׁפְּכוּ קֶרִי. וּבְכָל מָקוֹם שֶׁנִּמְצָאִים בְּנֵי אָדָם יְשֵׁנִים יְחִידִים בְּבַיִת, שׁוֹרוֹת
עֲלֵיהֶם, וְאוֹחֲזוֹת וְנִדְבָּקוֹת בָּהֶם, וְלוֹקְחוֹת מֵהֶם תַּאֲוָה וּמוֹלִידוֹת מֵהֶם, וְעוֹד פּוֹגְעוֹת
בּוֹ בְּמַחֲלוֹת, וְהוּא לֹא יוֹדֵעַ. וְכָל זֶה בִּפְגִימַת הַלְּבָנָה.\]‏</span>

<span dir="ltr"></span>

<span dir="rtl">מפחיד למדי.... ולכן, ספק אם נמצא הורים דתיים או מסורתיים
שיקראו לבתם נעמה.</span>

<span dir="ltr"></span>

<span dir="rtl">והנה פרשנות חדשה ממש, מהמאה העשרים, רק להמחיש כמה טבועה
הגזענות ביהדותנו... ובכל אופן תפיסת הרוע כגנטי, לדעת הרב אלישיב
האב.</span>

<span dir="ltr"></span>

<span dir="rtl"><u>ספר "שערי הלשם" חלק ב - סימן ב - פרק ב - חטאו ותיקונו
(שלמה אלישיב, ליטא, ירושלים, נפטר ב 1926, בנו הרב אלישיב היה מנהיג
הליטאים עד מותו ב 2012).</u></span>

<span dir="rtl">אמנם מה שאמרנו, כי מקין נתייחסו כל דורות הרשעים. הנה יש
להקשות כי הרי כל תולדות קין נמוחו כולם בדור המבול. וכן מה שאמרנו כי ע"י
שנזדווג אדם עם חוה בלידת קין והבל, ונתערב זרעו בזוהמת הנחש, עי"ז נכלל
הרע בהגוף בכל דורות עולם. והוא היצה"ר שכלול בתוך כל אדם עצמו. הרי כל
תולדות קין נמוחו כולם ולא נבנה העולם אלא משת. כי רק ממנו הושתת העולם
והוא נולד רק אחר שנטהרו אדם וחוה מזוהמתן שהוא אחר הק"ל שנה וכנ"ל.</span>

<span dir="rtl">אמנם לכאורה יש לומר שגם התשעה דורות אשר משת עד נח הנה
איזה מהם נשאו נשים מתולדות קין ג"כ והרי נתערבו בתולדות שת. ונשאר מהם בנח
ובניו</span><span dir="ltr"></span><span dir="rtl">. וכן יש דעה במדרש
בראשית רבה פ' כ"ג סימן ג'. כי נעמה אחות תובל קין שהוא מתולדות קין היא
אשתו של נח. וכן כתב רש"י בחומש. אך במדרש שם יש פלוגתא בזה. כי רבנן אמרי
שאשתו של נח נעמה אחרת היתה. ...</span>

<span dir="rtl">וגם בזוה"ק בראשית נ"ה א' אמרו כי נעמה אחות תובל קין היא
אמן של שדים. וכן כתב גם הרמב"ן בחומש שם \[הרמב"ן רק מביא את כל הפירושים
הקודמים ולא מביע דעה משל עצמו\]</span><span dir="ltr">.</span>
<span dir="rtl">ולא נשאר מקין ותולדותיו שום שריד ופליט שכולם נמוחו
במבול</span><span dir="ltr">. ...</span>

<span dir="rtl">וא"כ מאין באים כל הרשעים שבכל דור:</span>

<span dir="ltr"></span>

<span dir="rtl">לא חיפשתי בהמשך את התשובה, השאלה מלמדת די על הרב המכובד,
ועל פרשנות מסורתית מסוג מסוים, לשאלותינו. הרוע הוא גנטי, ומן הסתם, חדרו
לכולנו גֶנים מרושעים מקין (ואולי רק לחילונים...).</span>

<span dir="ltr"></span>

<span dir="rtl"><u>ננסה עתה לבחון את הפרשה, מנקודת מבט מדעית
ביקורתית.</u></span>

> <span dir="rtl">הפרשנות הביקורתית, לא שואלת למה כך היו הדברים, אלא למה
> כך נכתבו הדברים</span><span dir="ltr"></span><span dir="rtl">, ויש לנו
> מספר שאלות:</span>

- <span dir="rtl">מדוע בסיפור לא נענש קין?</span>

- <span dir="rtl">מדוע נרשמת השושלת של קין, אם ממילא היא מושמדת במבול?  
  הרי בשושלת עד נוח, מוזכרים רק האבות, והיו גם אחים, לכן היו שושלות
  נוספות רבות, והן אינן מוזכרות, מפני שהכותב רצה להגיע רק מאדם
  לנוח.</span>

- <span dir="rtl">מדוע מוזכרים דווקא בשושלת של קין, "האבות" של ענפים
  בתרבות האנושית?</span>

- <span dir="rtl">מדוע אין בין "אבות" אלו "אבי כל עובד אדמה"?</span>

<span dir="rtl">בדרך כלל, אנחנו מדלגים על קריאת השושלות מאדם והלאה. שמות
מוזרים, ומשעממים. הפעם נעז...</span>

<span dir="rtl">בפרק ה', מופיעה שושלת אדם-נוח "הרשמית", דרך שת, עשרה
דורות מאדם לנוח:</span>

<span dir="rtl">אדם, שת, אנוש, קינן, מהללאל, ירד, חנוך, מתושלח, למך,
נוח.</span>

<span dir="rtl">בפרק ד', מוזכרת, כאמור, שושלת אדם דרך קין.</span>

<span dir="rtl">אדם, קין, חנוך, עירד, מחויאל, מתושאל, למך, צאצאי למך
(יבל, יובל, תובל קין, נעמה).</span>

<span dir="rtl">נשווה את שתי השושלות בטבלה קטנה ונווכח בדימיון שאי אפשר
להתעלם ממנו.</span>

<span dir="ltr"></span>

<span dir="ltr"></span>

| <span dir="rtl"><u>השושלת דרך שת</u></span> | <span dir="rtl"><u>השושלת דרך קין</u></span> |
|----|----|
| <span dir="rtl">אדם</span> | <span dir="rtl">אדם</span> |
| <span dir="rtl">שת</span> | <span dir="ltr"></span> |
| <span dir="rtl">אנוש</span> | <span dir="ltr"></span> |
| <span dir="rtl">קינן</span> | <span dir="rtl">קין</span> |
| <span dir="rtl">מהללאל</span> | <span dir="rtl">חנוך</span> |
| <span dir="rtl">ירד</span> | <span dir="rtl">עירד</span> |
| <span dir="rtl">חנוך</span> | <span dir="rtl">מחויאל</span> |
| <span dir="rtl">מתושלח</span> | <span dir="rtl">מתושאל</span> |
| <span dir="rtl">למך</span> | <span dir="rtl">למך</span> |
| <span dir="rtl">נוח</span> | <span dir="rtl">יבל, יובל, תובל קין, נעמה</span> |

<span dir="ltr"></span>

<span dir="rtl">כמעט ברור, שעורך ספר בראשית קיבל שתי גירסאות לדורות
הראשונים, וטיפל בהן, אפילו בצורה גסה למדי, מפני, שאותם אבות התרבות
שמוצאם משושלת קין, "נעלמים" בהכרח במבול, שבו נותר רק נוח משושלת
שת.</span>

<span dir="rtl">כלומר, הרועים, המוזיקאים ובעלי המלאכה בימינו הם נפקדים
נוכחים...</span>

<span dir="rtl">אבל קין לא נעלם.</span>

<span dir="rtl">קין ממשיך ומופיע בתנ"ך, בצורה של שבט או עם "הקיני",
ואפילו בקשר ישיר עם השם "קין". ומתברר שהוא קשור מאוד בעם ישראל, ודווקא
דרך משה רבנו. ההערות בתנ"ך הן מקריות, ולצערנו, לא מספיקות לתמונה
שלמה.</span>

<span dir="ltr"></span>

<span dir="rtl"><u>ספר שופטים פרק א</u></span>

<span dir="ltr"></span><span dir="rtl">(טז) וּבְנֵי קֵינִי חֹתֵן
מֹשֶׁה</span><span dir="ltr"></span> <span dir="rtl">עָלוּ מֵעִיר הַתְּמָרִים אֶת בְּנֵי
יְהוּדָה מִדְבַּר יְהוּדָה אֲשֶׁר בְּנֶגֶב עֲרָד וַיֵּלֶךְ וַיֵּשֶׁב אֶת
הָעָם</span><span dir="ltr">:</span>

<span dir="ltr"></span>

<span dir="rtl">בכתובות שנמצאו בתל ערד, מצוין ישוב סמוך הנקרא "קינה",
וכן בסמוך נחל קינה, ששמו בא מהשם הערבי "ואדי אל קיני".</span>

<span dir="ltr"></span>

<span dir="rtl"><u>ספר שופטים פרק ד</u></span>

<span dir="ltr"></span><span dir="rtl">(יא) וְחֶבֶר הַקֵּינִי נִפְרָד מִקַּיִן מִבְּנֵי
חֹבָב חֹתֵן מֹשֶׁה</span><span dir="ltr"></span> <span dir="rtl">וַיֵּט אָהֳלוֹ עַד
אֵלוֹן בְּצַעֲנַנִּים אֲשֶׁר אֶת קֶדֶשׁ:</span>

<span dir="ltr"></span>

<span dir="rtl">מתברר שאשת משה ובניו, הם מבני הקיני (גנטית, לפחות חצי
גנים, ולפי הרבנות הם שייכים למשפחת קין ולא לעם ישראל...).</span>

<span dir="rtl">וכן נשים לב שהקיני יושב אוהלים ("ויט אהלו"), וגם יעל אשת
חבר הקיני תאשר זאת.</span>

<span dir="ltr"></span>

<span dir="rtl">ומה אומר בלעם, בברכתו שהודבקה, כנראה, בתקופה מאוחרת
(אשור...), ובה הוא מתאר, למעשה, את הסביבה השבטית-לאומית באזור הדרום
שלנו.</span>

<span dir="rtl"><u>ספר במדבר פרק כד</u></span>

<span dir="ltr"></span><span dir="rtl">(טו) וַיִּשָּׂא מְשָׁלוֹ וַיֹּאמַר נְאֻם בִּלְעָם בְּנוֹ
בְעֹר וּנְאֻם הַגֶּבֶר שְׁתֻם הָעָיִן:</span>

<span dir="ltr"></span><span dir="rtl">(טז) נְאֻם שֹׁמֵעַ אִמְרֵי אֵל וְיֹדֵעַ דַּעַת
עֶלְיוֹן מַחֲזֵה שַׁדַּי יֶחֱזֶה נֹפֵל וּגְלוּי עֵינָיִם:</span>

<span dir="ltr"></span><span dir="rtl">(יז) אֶרְאֶנּוּ וְלֹא עַתָּה אֲשׁוּרֶנּוּ וְלֹא
קָרוֹב דָּרַךְ כּוֹכָב מִיַּעֲקֹב וְקָם שֵׁבֶט מִיִּשְׂרָאֵל</span><span dir="ltr"></span>
<span dir="rtl">וּמָחַץ פַּאֲתֵי מוֹאָב וְקַרְקַר כָּל בְּנֵי שֵׁת:</span>

<span dir="ltr"></span><span dir="rtl">(יח) וְהָיָה אֱדוֹם
יְרֵשָׁה</span><span dir="ltr"></span> <span dir="rtl">וְהָיָה יְרֵשָׁה שֵׂעִיר אֹיְבָיו
וְיִשְׂרָאֵל עֹשֶׂה חָיִל:</span>

<span dir="ltr"></span><span dir="rtl">(יט) וְיֵרְדְּ מִיַּעֲקֹב וְהֶאֱבִיד שָׂרִיד
מֵעִיר:</span>

<span dir="ltr"></span><span dir="rtl">(כ) וַיַּרְא אֶת עֲמָלֵק וַיִּשָּׂא מְשָׁלוֹ וַיֹּאמַר
רֵאשִׁית גּוֹיִם עֲמָלֵק וְאַחֲרִיתוֹ עֲדֵי אֹבֵד:</span>

<span dir="ltr"></span><span dir="rtl">(כא) וַיַּרְא אֶת הַקֵּינִי וַיִּשָּׂא מְשָׁלוֹ
וַיֹּאמַר אֵיתָן מוֹשָׁבֶךָ וְשִׂים בַּסֶּלַע קִנֶּךָ:</span>

<span dir="ltr"></span><span dir="rtl">(כב) כִּי אִם יִהְיֶה לְבָעֵר קָיִן עַד מָה
אַשּׁוּר תִּשְׁבֶּךָּ</span><span dir="ltr">:</span>

<span dir="ltr"></span>

<span dir="rtl">בכוחנו הדל, ניתן להבין, שישראל, אדום, עמלק, והקיני (מבני
קין) קרובים אלו לאלו.</span>

<span dir="rtl">אבל עם עמלק יש לנו סכסוך מר משום מה... ושאול יוצא לסיים
את הסכסוך בהשמדה.</span>

<span dir="rtl"><u>ספר שמואל א פרק טו</u></span>

<span dir="ltr"></span><span dir="rtl">(ה) וַיָּבֹא שָׁאוּל עַד עִיר עֲמָלֵק וַיָּרֶב
בַּנָּחַל:</span>

<span dir="ltr"></span><span dir="rtl">(ו) וַיֹּאמֶר שָׁאוּל אֶל הַקֵּינִי לְכוּ סֻּרוּ
רְדוּ מִתּוֹךְ עֲמָלֵקִי פֶּן אֹסִפְךָ עִמּוֹ וְאַתָּה עָשִׂיתָה חֶסֶד עִם כָּל בְּנֵי יִשְׂרָאֵל בַּעֲלוֹתָם מִמִּצְרָיִם
וַיָּסַר קֵינִי מִתּוֹךְ עֲמָלֵק:</span>

<span dir="ltr"></span><span dir="rtl">(ז) וַיַּךְ שָׁאוּל אֶת עֲמָלֵק מֵחֲוִילָה בּוֹאֲךָ
שׁוּר אֲשֶׁר עַל פְּנֵי מִצְרָיִם:</span>

<span dir="ltr"></span>

<span dir="rtl">ולא שכחנו את הגיבורה יעל, אשת חבר הקיני, שביצעה חיסול
ממוקד בסיסרא, וזכתה לברכה בשירת דבורה: "תבורך מנשים יעל אשת חבר
הקיני".</span>

<span dir="rtl">הקיני מלווה אותנו, אמנם ברמזים, אך דרך כל הספרות של הבית
הראשון, במדבר, שופטים, שמואל.</span>

<span dir="rtl">ועוד הערה מעניינת בספר דברי הימים (נכתב כבר בימי הבית
השני) מביאה כנראה מסורת קדומה:</span>

<span dir="ltr"></span>

<span dir="rtl"><u>ספר דברי הימים א פרק ב</u></span>

<span dir="ltr"></span><span dir="rtl">(נה) וּמִשְׁפְּחוֹת סוֹפְרִים יֹשְׁבֵי יַעְבֵּץ
תִּרְעָתִים שִׁמְעָתִים שׂוּכָתִים הֵמָּה הַקִּינִים הַבָּאִים מֵחַמַּת אֲבִי בֵית רֵכָב:</span>

<span dir="ltr"></span>

<span dir="rtl">הקינים הם, או חלקם, משפחות סופרים, ומסומנות הערים בהן
גרו, וקשר אל בני רכב.</span>

<span dir="rtl">ובית רכב זו משפחה מפורסמת משבט יהודה.</span>

<span dir="rtl"><u>ספר ירמיה פרק לה</u></span>

<span dir="ltr"></span><span dir="rtl">(ה) וָאֶתֵּן לִפְנֵי בְּנֵי בֵית הָרֵכָבִים
גְּבִעִים מְלֵאִים יַיִן וְכֹסוֹת וָאֹמַר אֲלֵיהֶם שְׁתוּ יָיִן:</span>

<span dir="ltr"></span><span dir="rtl">(ו) וַיֹּאמְרוּ לֹא נִשְׁתֶּה יָּיִן כִּי יוֹנָדָב
בֶּן רֵכָב אָבִינוּ צִוָּה עָלֵינוּ לֵאמֹר לֹא תִשְׁתּוּ יַיִן אַתֶּם וּבְנֵיכֶם עַד עוֹלָם:</span>

<span dir="ltr"></span><span dir="rtl">(ז) וּבַיִת לֹא תִבְנוּ וְזֶרַע לֹא תִזְרָעוּ
וְכֶרֶם לֹא תִטָּעוּ וְלֹא יִהְיֶה לָכֶם כִּי בָּאֳהָלִים תֵּשְׁבוּ כָּל יְמֵיכֶם לְמַעַן תִּחְיוּ יָמִים רַבִּים עַל
פְּנֵי הָאֲדָמָה אֲשֶׁר אַתֶּם גָּרִים שָׁם:</span>

<span dir="ltr"></span><span dir="rtl">(ח) וַנִּשְׁמַע בְּקוֹל יְהוֹנָדָב בֶּן רֵכָב
אָבִינוּ לְכֹל אֲשֶׁר צִוָּנוּ לְבִלְתִּי שְׁתוֹת יַיִן כָּל יָמֵינוּ אֲנַחְנוּ נָשֵׁינוּ בָּנֵינוּ
וּבְנֹתֵינוּ:</span>

<span dir="ltr"></span><span dir="rtl">(ט) וּלְבִלְתִּי בְּנוֹת בָּתִּים לְשִׁבְתֵּנוּ וְכֶרֶם
וְשָׂדֶה וָזֶרַע לֹא יִהְיֶה לָּנוּ:</span>

<span dir="ltr"></span><span dir="rtl">(י) וַנֵּשֶׁב בָּאֳהָלִים וַנִּשְׁמַע וַנַּעַשׂ כְּכֹל
אֲשֶׁר צִוָּנוּ יוֹנָדָב אָבִינוּ:</span>

<span dir="ltr"></span>

<span dir="rtl">אם כן זוהי כת, או משפחה בתוך שבט יהודה, או ישראל. (יונדב
בן רכב, נזכר בימי יהוא מלך ישראל, כלומר, כמאתיים שנה קודם!). הם יושבי
אוהלים ומתרחקים מעבודת אדמה.</span>

<span dir="rtl">ונזכור שלמשפחת הקיני יש "אבי יושב אוהל ומקנה" ואין "אבי
עובד אדמה".</span>

<span dir="rtl">בפרשנות זאת, שגם היא כמובן, נתונה לביקורת, אנחנו מסתמכים
על כך, שהתנ"ך כולו, והתורה בפרט, נכתבים בשלבים תוך העתקתם, ומאחדים בצורה
סמויה יותר או גלויה יותר מסורות שונות. מסורות אלו נוצרות בשבטים שונים או
אזורים שונים, ועם ההתבוללות ההדדית של שבטים וקבוצות הגרים בשכנות, הופכים
להיות מסורות שאי אפשר להתעלם מהם.</span>

<span dir="rtl">הבולטות מכולן, הן מסורות ממלכת ישראל (למשל, סיפורי
יוסף), שהתערבו בספרות שנכתבה ונערכה ביהודה, בדרך כלל על ידי
כוהנים.</span>

<span dir="rtl">סביר, שמסורת שבט הקיני, שאולי, התרחק מישיבת קבע חקלאית
כמו בני רכב, ולכן אבותיו הסמליים היו אבי רועים, אבי המוזיקאים, ואבי בעלי
מלאכה, נכנסה כאן על ידי עורך ספר בראשית. קין היה האב הקדמון, ואין פלא
שהוא מקבל חסות אלוהית.</span>

<span dir="rtl">ייתכן שקיבלו את "שרשרת הדורות" המקובלת ושמו את קין במקום
מכובד, ולכן בהדבקה הגסה שעשה העורך, מופיעים כמעט אותם שמות בשושלת, קין
מקבל חנינה כדי להמשיך את השושלת, והמשך דרכו מעורר אהדה דוקא. אבל, ייתכן
גם להיפך, שהעורך הישראלי או היהודי, קיבל את שרשרת הדורות מהם, וניסה לבטל
את גדולתו של קין על ידי תיאורו כעובד אדמה (לא קֵיני) וכרוצח אחיו.</span>

<span dir="rtl">סיפור הרצח אולי בא ממסורת אחרת, (לא חסרים אחים שרבים
ביניהם).</span>

<span dir="rtl">החסות האלוהית נותרה, וכך נוצרה לנו הסתירה, של הפשע
המושלם.</span>

<span dir="ltr"></span>

<span dir="rtl">כל זה השערה, וספק אם נדע יותר, אלא אם כן יימצא נתון
ארכיאולוגי המספר על בני שבט הקיני, או מקורות נוספים אחרים.</span>

<span dir="ltr"></span>

<span dir="rtl">אבל, כדי להראות שלא ממוחי הקודח, השערה זו, הנה מצאתי לה
תומך מלפני חמישים שנה. חוקר תנ"ך, שעדיין מאמין באמיתות דמותו של משה, אבל
חוץ מזה הוא אתנו...</span>

<span dir="ltr"></span>

<span dir="rtl"><u>בני-שת ובני קין, מאת מנחם נאור, "בית מקרא" נ"ב,
טבת-אדר תשל"ג (נמצא ברשת)</u></span>

<span dir="rtl">בראותנו במקרא שהשם "קין" יינתן בעתיד לצאצאי יתרו חותן
משה (במדבר כ"ד, כא-כב; שופטים ד' יא), הם שבט "הקיני" (שם ועוד שופטים א',
טז), נוכל לשער’ שפרק ד' בספר בראשית, צירוף הוא של מסורות ישראליות
ומסורות קיניות העומדות בסתירה זו לזו, אבל נשתלבו יחד, לאחר ששני העמים
באו בברית הדוקה מימי משה רבנו ואילך</span>**<span dir="ltr">.</span>**

<span dir="ltr"></span>

<span dir="rtl">ואחרי שטרחתי וחיפשתי במקורות באנגלית, מצאתי שזו השערה
נפוצה בין חוקרי המקרא כבר יותר ממאה שנה. ההשערה הזאת, היא חלק מהשערה
רחבה יותר, שמקור האמונה הישראלית בה' (יהוה), הוא הקינים והמדיינים, שהיו
שבטים נודדים או חצי נודדים בדרום ארץ ישראל.</span>

<span dir="rtl">להלן מקור שאפשר להוריד מהרשת חינם (בדרך כלל מאמרים
מדעיים נמכרים בכמה עשרות דולרים...):</span>

<span dir="ltr">[<u>http://www.scielo.org.za/pdf/ote/v24n2/07.pdf</u>](http://www.scielo.org.za/pdf/ote/v24n2/07.pdf)</span>

<span dir="rtl">והנה מאמר בעברית, סוף סוף, המתנגד להשערות
הקודמות:</span>

<span dir="ltr">[<u>https://www.jstor.org/stable/23503982?seq=1#metadata_info_tab_contents</u>](https://www.jstor.org/stable/23503982?seq=1#metadata_info_tab_contents)</span>

<span dir="ltr"></span><span dir="rtl">(למעוניינים לקרוא באנגלית, שימו
לב, ש</span> <span dir="ltr">JSTOR</span> <span dir="rtl">מאפשרת מספר
מסוים של מאמרים בחודש, חינם).</span>

<span dir="ltr"></span>

<span dir="rtl">בפרשה זו בחרתי כיוון צדדי. הדרמות העיקריות הן בריאת
העולם, הגירוש מגן העדן, והרצח הראשון עצמו. על הדרמות האלה יש ספרות,
שירה, ואמנות, עשירים מאוד, לאורך כל הדורות. כל סופר, משורר, פילוסוף,
מאמין או כופר, לוקח אותן לכיוון שלו.</span>

<span dir="rtl">אם הייתי בא לדון בהם לא הייתי יודע מהיכן להתחיל.</span>

<span dir="rtl">בכל זאת אסיים עם אחד משירי השואה הידועים ביותר, שנכתב על
ידי דן פגיס</span><span dir="ltr"></span><span dir="rtl">, ושראיתי אותו
לראשונה בביקור בבלזץ', והוא, לדעתי ולדעת רבים, מדהים (ולא דורש הבנה
גדולה בשירה, שאין לי...):</span>

<span dir="ltr"></span>

<span dir="rtl">כָּתוּב בְּעִפָּרוֹן בַּקָּרוֹן הֶחָתוּם</span><span dir="ltr"></span>

<span dir="ltr"></span>

<span dir="rtl">כָּאן בַּמִּשְׁלוֹחַ הַזֶּה  
אֲנִי חַוָּה  
עִם הֶבֶל בְּנִי  
אִם תִּרְאוּ אֶת בְּנִי הַגָּדוֹל  
קַיִן בֶּן אָדָם  
תַּגִּידוּ לוֹ שֶׁאֲנִי</span>

<span dir="ltr"></span>

<span dir="rtl">כמה הרבה ניתן להגיד בכל כך מעט מילים.</span>

<span dir="ltr"></span>
