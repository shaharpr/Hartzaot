**<span dir="rtl"><u>פרשת בהר סיני – אך נלחמים בשמיטות</u></span>**

**<span dir="rtl">שנת שמיטה, מחייבת שתי מצוות "כבדות" ביותר:</span>**

**<span dir="rtl">מצוות שמיטת חובות.</span>**

**<span dir="rtl">מצוות שמיטת קרקעות חקלאיות.</span>**

**<span dir="rtl">שאלה מעניינת אם בכלל יש קשר בין שתי המצוות.</span>**

**<span dir="rtl">מצוות שמיטת חובות מופיעה רק בספר דברים (פרק ט"ו) ואפשר
לראות בה מצווה חברתית בלבד.</span>**

<span dir="rtl">(א) מִקֵּץ שֶׁבַע שָׁנִים תַּעֲשֶׂה שְׁמִטָּה:</span>

<span dir="rtl">(ב) וְזֶה דְּבַר הַשְּׁמִטָּה שָׁמוֹט כָּל בַּעַל מַשֵּׁה יָדוֹ אֲשֶׁר יַשֶּׁה בְּרֵעֵהוּ לֹא
יִגֹּשׂ אֶת רֵעֵהוּ וְאֶת אָחִיו כִּי קָרָא שְׁמִטָּה לַיהוה:</span>

<span dir="rtl">(ג) אֶת הַנָּכְרִי תִּגֹּשׂ וַאֲשֶׁר יִהְיֶה לְךָ אֶת אָחִיךָ תַּשְׁמֵט יָדֶךָ:</span>

<span dir="rtl">......</span>

<span dir="rtl">(ט) הִשָּׁמֶר לְךָ פֶּן יִהְיֶה דָבָר עִם לְבָבְךָ בְלִיַּעַל לֵאמֹר קָרְבָה שְׁנַת הַשֶּׁבַע
שְׁנַת הַשְּׁמִטָּה וְרָעָה עֵינְךָ בְּאָחִיךָ הָאֶבְיוֹן וְלֹא תִתֵּן לוֹ וְקָרָא עָלֶיךָ אֶל יהוה וְהָיָה בְךָ
חֵטְא:</span>

**<span dir="rtl">כבר, המחוקק של ספר דברים, הבין את הקושי בקיום המצווה
(פסוק ט').</span>**

**<span dir="rtl">מצוות שמיטת הקרקעות החקלאיות נמצאת גם בספר שמות וגם
בספר ויקרא. כאשר בספר שמות, מודגש יותר צד חברתי במצווה.</span>**

**<span dir="rtl">הצד החברתי בשמיטת קרקעות מתבטא בהפקרת תנובת השדה
והמטע, כאשר הבעלים לא מעבדים אותם.</span>**

**<span dir="rtl">שמות פרק כ"ג. המצווה היא במסגרת מצוות
חברתיות:</span>**

<span dir="rtl">(ט) וְגֵר לֹא תִלְחָץ וְאַתֶּם יְדַעְתֶּם אֶת נֶפֶשׁ הַגֵּר כִּי גֵרִים הֱיִיתֶם בְּאֶרֶץ
מִצְרָיִם:</span>

<span dir="rtl">(י) וְשֵׁשׁ שָׁנִים תִּזְרַע אֶת אַרְצֶךָ וְאָסַפְתָּ אֶת תְּבוּאָתָהּ:</span>

<span dir="rtl">(יא) וְהַשְּׁבִיעִת תִּשְׁמְטֶנָּה וּנְטַשְׁתָּהּ וְאָכְלוּ אֶבְיֹנֵי עַמֶּךָ וְיִתְרָם תֹּאכַל
חַיַּת הַשָּׂדֶה כֵּן תַּעֲשֶׂה לְכַרְמְךָ לְזֵיתֶךָ:</span>

**<span dir="rtl">מה בדיוק יאכלו? את הספיח בשדה, ואת הפירות הגדלים ללא
טיפול במטעים, יחד עם בעל המטעים.</span>**

**<span dir="rtl">וכמובן, אשרי רועי הצאן... יש להם את פרנסתם הרגילה וגם
יותר מרעה.</span>**

**<span dir="rtl">ויקרא פרק כ"ה – דומה, אך מודגש יותר הצד
החקלאי.</span>**

<span dir="rtl">(א) וַיְדַבֵּר יהוה אֶל משֶׁה בְּהַר סִינַי לֵאמֹר:</span>

<span dir="rtl">(ב) דַּבֵּר אֶל בְּנֵי יִשְׂרָאֵל וְאָמַרְתָּ אֲלֵהֶם כִּי תָבֹאוּ אֶל הָאָרֶץ אֲשֶׁר אֲנִי
נֹתֵן לָכֶם וְשָׁבְתָה הָאָרֶץ שַׁבָּת לַיהוה:</span>

<span dir="rtl">(ג) שֵׁשׁ שָׁנִים תִּזְרַע שָׂדֶךָ וְשֵׁשׁ שָׁנִים תִּזְמֹר כַּרְמֶךָ וְאָסַפְתָּ אֶת
תְּבוּאָתָהּ:</span>

<span dir="rtl">(ד) וּבַשָּׁנָה הַשְּׁבִיעִת שַׁבַּת שַׁבָּתוֹן יִהְיֶה לָאָרֶץ שַׁבָּת לַיהוה שָׂדְךָ לֹא
תִזְרָע וְכַרְמְךָ לֹא תִזְמֹר:</span>

<span dir="rtl">(ה) אֵת סְפִיחַ קְצִירְךָ לֹא תִקְצוֹר וְאֶת עִנְּבֵי נְזִירֶךָ לֹא תִבְצֹר שְׁנַת
שַׁבָּתוֹן יִהְיֶה לָאָרֶץ:</span>

<span dir="rtl">(ו) וְהָיְתָה שַׁבַּת הָאָרֶץ לָכֶם לְאָכְלָה לְךָ וּלְעַבְדְּךָ וְלַאֲמָתֶךָ וְלִשְׂכִירְךָ
וּלְתוֹשָׁבְךָ הַגָּרִים עִמָּךְ:</span>

<span dir="rtl">(ז) וְלִבְהֶמְתְּךָ וְלַחַיָּה אֲשֶׁר בְּאַרְצֶךָ תִּהְיֶה כָל תְּבוּאָתָהּ לֶאֱכֹל:</span>

**<span dir="rtl">ובגלל אי הבהירות, של "מה בדיוק יהיה לכם לאכלה" נוסחו
חוקים רבים בהמשך.</span>**

**<span dir="rtl">על קיום המצווה יש פרס, מידי שמים (שם):</span>**

<span dir="rtl">(כ) וְכִי תֹאמְרוּ מַה נֹּאכַל בַּשָּׁנָה הַשְּׁבִיעִת הֵן לֹא נִזְרָע וְלֹא נֶאֱסֹף אֶת
תְּבוּאָתֵנוּ:</span>

<span dir="rtl">(כא) וְצִוִּיתִי אֶת בִּרְכָתִי לָכֶם בַּשָּׁנָה הַשִּׁשִּׁית וְעָשָׂת אֶת הַתְּבוּאָה לִשְׁלשׁ
הַשָּׁנִים:</span>

<span dir="rtl">(כב) וּזְרַעְתֶּם אֵת הַשָּׁנָה הַשְּׁמִינִת וַאֲכַלְתֶּם מִן הַתְּבוּאָה יָשָׁן עַד הַשָּׁנָה
הַתְּשִׁיעִת עַד בּוֹא תְּבוּאָתָהּ תֹּאכְלוּ יָשָׁן:</span>

**<span dir="rtl">ויש עונש, גם הוא מידי שמים (ויקרא פרק כ"ו):</span>**

<span dir="rtl">(לג) וְאֶתְכֶם אֱזָרֶה בַגּוֹיִם וַהֲרִיקֹתִי אַחֲרֵיכֶם חָרֶב וְהָיְתָה אַרְצְכֶם
שְׁמָמָה וְעָרֵיכֶם יִהְיוּ חָרְבָּה:</span>

<span dir="rtl">(לד) <u>אָז תִּרְצֶה הָאָרֶץ אֶת שַׁבְּתֹתֶיהָ</u> כֹּל יְמֵי הָשַּׁמָּה וְאַתֶּם בְּאֶרֶץ
אֹיְבֵיכֶם אָז תִּשְׁבַּת הָאָרֶץ וְהִרְצָת אֶת שַׁבְּתֹתֶיהָ:</span>

<span dir="rtl">(לה) כָּל יְמֵי הָשַּׁמָּה תִּשְׁבֹּת אֵת אֲשֶׁר לֹא שָׁבְתָה בְּשַׁבְּתֹתֵיכֶם בְּשִׁבְתְּכֶם
עָלֶיהָ:</span>

**<span dir="rtl">וכך היה...</span>**

**<span dir="rtl">על פי דברי הימים ב' ל"ו (ספר דברי הימים נכתב בימי בית
שני, ולכן יכול לפרש את גלות בבל לפי האידיאולוגיה שלו. מן הסתם גם ספר
ויקרא נכתב אז?).</span>**

<span dir="rtl">(כ) וַיֶּגֶל הַשְּׁאֵרִית מִן הַחֶרֶב אֶל בָּבֶל וַיִּהְיוּ לוֹ וּלְבָנָיו לַעֲבָדִים עַד
מְלֹךְ מַלְכוּת פָּרָס:</span>

<span dir="rtl">(כא) לְמַלֹּאות דְּבַר יהוה בְּפִי יִרְמְיָהוּ עַד רָצְתָה הָאָרֶץ אֶת שַׁבְּתוֹתֶיהָ
כָּל יְמֵי הָשַּׁמָּה שָׁבָתָה לְמַלֹּאות שִׁבְעִים שָׁנָה:</span>

**<span dir="rtl">ירמיהו דיבר רק על שבעים שנות גלות, אבל ספר ויקרא אומר
זאת, כאמור, וסופר דברי הימים מאחד את שני הדברים.</span>**

**<span dir="rtl">האם יש קשר בין שתי מצוות השמיטה? או, שספר דברים, בעל
גישה חברתית יותר, עוסק בנושא שונה לחלוטין משני הספרים האחרים?</span>**

**<span dir="rtl">קשר אפשרי מציגים חלק מהמפרשים, למשל יוסף בכור שור
(פרשן ופייטן צרפתי, מהמאה ה 12, מבעלי התוספות, תלמידו של רבנו תם, ונחשב
למקורי מאוד):</span>**

**<span dir="rtl">את הפסוק בספר דברים.</span>**

<span dir="rtl">" וְזֶה דְּבַר הַשְּׁמִטָּה שָׁמוֹט כָּל בַּעַל מַשֵּׁה יָדוֹ אֲשֶׁר יַשֶּׁה בְּרֵעֵהוּ לֹא יִגֹּשׂ
אֶת רֵעֵהוּ וְאֶת אָחִיו כִּי קָרָא שְׁמִטָּה לַיהוה":</span>

**<span dir="rtl">הוא מפרש בקיצור:</span>**

<span dir="rtl">כי קרא אחיך שמיטה לשדותיו לה' לשם שמים, ואין לו במה
יפרע:</span>

**<span dir="rtl">(ונזכיר שוב, ששמיטת השדות אינה נזכרת כלל בספר דברים,
אלא רק בשמות, ובויקרא.)</span>**

**<span dir="rtl">אבל, אפשר גם לראות את שני החוקים כנפרדים לגמרי, ורק
המילה "שמיטה" מחברת אותם.</span>**

**<span dir="rtl">נחזור לשמיטת החובות.</span>**

**<span dir="rtl">מצווה זו, שדווקא בה יש עניין חברתי מרתק, בוטלה למעשה
לחלוטין בסוף ימי בית שני על ידי הלל, בשיטה שנקראת <u>פרוזבול</u>, והיא,
שיטה פורמלית לעקיפת המצווה המחייבת. הביטול היה, כמובן, מפני שהמצווה לא
התאימה לכלכלה מתקדמת יותר שבה דרוש הון חוזר והון השקעה (וראינו תופעה
דומה בהסתבכות עם איסור ריבית).</span>**

**<span dir="rtl">פרוזבול (מקור השם לא ברור, ויש לפחות שתי השערות,
מיוונית "מסירה אל" או "לפני מועצה", ותלוי איך מאייתים ביוונית, ואיך
מחלקים את המילה)</span>**

**<span dir="rtl">משנה, שביעית, פרק י'</span>**

<span dir="rtl">המלוה על המשכון, והמוסר שטרותיו לבית דין, אינן
משמטין:</span>

<span dir="rtl">(ג) פרוזבול, אינו משמט. זה אחד מן הדברים שהתקין הלל
הזקן, כשראה שנמנעו העם מלהלוות זה את זה ועוברין על מה שכתוב בתורה (דברים
טו) 'השמר לך פן יהיה דבר עם לבבך בליעל' וגו', התקין הלל פרוזבול:</span>

<span dir="rtl">(ד) זהו גופו של פרוזבול, <u>מוסר אני לכם איש פלוני
ופלוני הדינים שבמקום פלוני</u>, שכל חוב שיש לי, <u>שאגבנו כל זמן
שארצה</u>. והדינים חותמין למטה, או העדים:</span>

**<span dir="rtl">פורמלית, גביית החוב עוברת ל"בית דין" (סנהדרין בעבר או
בית דין מקומי, הרבנות היום), לבית דין מותר לגבות גם לאחר שנת שמיטה,
והמלווה אינו עבריין. אבל, ברור שיש כאן ביטול מוחלט של מצווה מהתורה, וגם
חכמים הבחינו בכך, כמובן.</span>**

**<span dir="rtl">בבלי, גיטין, דף ל"ו:</span>**

<span dir="rtl">דאמר שמואל הא פרוסבלא עולבנא דדייני הוא אי איישר חיל
אבטליני'. אבטליני'? והא אין ב"ד יכול לבטל דברי ב"ד חברו אלא אם כן גדול
הימנו בחכמה ובמנין הכי קאמר אם איישר חיל יותר מהלל אבטליניה ורב נחמן אמר
אקיימנה אקיימנה...</span>

**<span dir="rtl">תרגום:</span>**

<span dir="rtl">שאמר שמואל, הפרוזבול הזה עלבון לדיינים הוא, אם אאזור כוח
אבטלנו! אבטלנו? והרי אין בית דין יכול לבטל דברי בית דין חברו אלא אם כן
גדול הימנו בחכמה ובמנין. לכן אמר אם אאזור כוח יותר מהלל אבטלנו. ורב נחמן
אמר אקיימנו אקיימנו...</span>

**<span dir="rtl">כלומר, ממשיכים להתדיין, ויש המרגישים מאוד לא נוח עם
הפרוזבול, אבל רואים בהלל סמכות שאין לערער אחריה.</span>**

**<span dir="rtl">לפרוזבול מספר גדול של תקנות, כמו כל חוק עתיר סעיפים,
אך המשמעות שלו פשוטה ביותר – ביטול מצוות שמיטת חובות בשנה
השביעית.</span>**

**<span dir="rtl">הוא שייך לקבוצת השיטות של ביטול מצוות בדרך "טיקסית"
כמו היתר מכירת אדמות, היתר מכירת חמץ, היתר עיסקא (לקיחת ריבית). הפרוזבול
הוא כנראה הראשון בהם.</span>**

**<span dir="rtl">ומה בקשר לשמיטה החקלאית?</span>**

**<span dir="rtl">האם מצוות שמיטה חקלאית מולאה?</span>**

**<span dir="rtl">בימי בית ראשון, כנראה בכלל לא, וספק באיזו מידה נהגו
חוקי התורה בכלל (כלומר, אם המצווה הייתה קיימת). הפסוק בדברי הימים, שנכתב
בימי בית שני, וקושר בין הגלות ובין השמיטה, מסכים עם כך שהיא לא בוצעה.
בהסתמך על עונש הגלות הוא מבסס את הדרישה לקיום השמיטה בימיו של
הכותב.</span>**

**<span dir="rtl">בימי בית שני ואחריו, יש עדויות שיהודים התמודדו עם
השמיטה. לא ברור מתי כמה ואיך, אך הנושא היה על הפרק באופן מעשי.</span>**

**<span dir="rtl">נחמיה פרק י', יש התחייבות במסגרת "הברית" שכורת נחמיה
בין העם ובין אלוהים או התורה (אך לא ברור אם שמיטת קרקעות או שמיטת
חובות):</span>**

<span dir="rtl">(לב) וְעַמֵּי הָאָרֶץ הַמְבִיאִים אֶת הַמַּקָּחוֹת וְכָל שֶׁבֶר בְּיוֹם הַשַּׁבָּת לִמְכּוֹר
לֹא נִקַּח מֵהֶם בַּשַּׁבָּת וּבְיוֹם קֹדֶשׁ <u>וְנִטֹּשׁ אֶת הַשָּׁנָה הַשְּׁבִיעִית</u> וּמַשָּׁא כָל יָד.</span>

**<span dir="rtl">אבל אין עדות על קיום השמיטה ממש בימיו שהם תחילת ימי
בית שני (יש עדות על מאבק על השבת).</span>**

**<span dir="rtl">אבל,</span>**

**<span dir="rtl">יוסף בן מתתיהו ב"קדמוניות היהודים" (תרגום: אברהם שליט,
הוצאת מוסד ביאליק 1983) ספר11, 338, כותב על אלכסדר מוקדון בירושלים (333
לפנה"ס):</span>**

<span dir="rtl">"למחרת קרא להם ואמר להם לבקש מתנות כחפצם. אז ביקש הכוהן
הגדול שיורשה להם לקיים את חוקי אבותיהם ושתהא השנה השביעית פטורה ממסים;
והוא נתן להם הכול."</span>

**<span dir="rtl">וכן גם על יוליוס קיסר (המופיע בשם גאיוס, כי שמו המלא
גאיוס יוליוס קיסר אימפראטור – המאה הראשונה לפני הספירה) ספר 14,
202:</span>**

<span dir="rtl">"גאיוס קיסר אימפראטור בשנייה קבע, שהיהודים יעלו מס
ירושלים העיר, להוציא את יפו, מדי שנה, חוץ מהשנה השביעית, שהם קוראים לה
שנת שבתון, הואיל ואינם אוספים את פרי העצים ואינם זורעים בה."</span>

**<span dir="rtl">ולעומת השליטים הזרים, הוא כותב על הורדוס, בספר 15,
סעיף 7:</span>**

<span dir="rtl">"ולא היה קץ לצרות; שכן את הממון מצד אחד גזלה תאוות-הבצע
של השליט, שהיה זקוק לכסף, ומצד שני הכריחה שנת-השמיטה שתישאר האדמה
לא-מעובדת; כי שנה זו הגיעה אז, ואסור לנו לזרוע את האדמה באותה
שנה."</span>

**<span dir="rtl">הקשיים לקיים שמיטה לאחר החורבן, היו גדולים ביותר, ובכל
זאת, כנראה, קיימו אותה במידה רבה.</span>**

**<span dir="rtl">משנה סנהדרין פרק ג' (נחתמה בערך מאה וארבעים שנה לאחר
החורבן)</span>**

**<span dir="rtl">(פסולים לעדות)</span>**

<span dir="rtl">(ג) ואלו הן הפסולין, המשחק בקביא, והמלוה ברבית, ומפריחי
יונים, <u>וסוחרי שביעית</u>. אמר רבי שמעון, בתחלה היו קורין אותן אוספי
שביעית **\[לעצמם, שזה היה מותר בתחילה\]**. משרבו האנסין **\[גובי המס
בכוח\]**, חזרו לקרותן סוחרי שביעית **\[העבריינים היו רק סוחרי שביעית, כי
אוספי שביעית היו עושים זאת כדי לשלם את המס, ואינם עבריינים\]**. אמר רבי
יהודה, אימתי, בזמן שאין להם אמנות אלא היא, אבל יש להן אמנות שלא היא,
כשרין **\[וזה מתייחס כנראה לכל הפסולים, כלומר הפסולים הם
"המכורים"\]**:</span>

**<span dir="rtl">ושתי עדויות מעניינות ביותר, ומאוחרות עוד כמה מאות
שנים.</span>**

**<span dir="rtl">איכה רבה, פרשה ג' פסקה ה'. מדרש קדום, שנכתב בישראל,
בין המאה החמישית למאה השביעית. (מתאים לתקופה הביזנטית)</span>**

<span dir="rtl">"ישיחו בי יושבי שער". אלו אומות העולם, שהן יושבין בבתי
תרטיאות ובבתי קרקסיאות ונגינות, שותי שכר, מאחר שהן יושבין ואוכלין ושותין
ומשתכרין, הן יושבין ומשיחין בי, ומלעיגים בי, ואומרים: בגין דלא נצרוך
לחרובא כיהודאי, והן אומרים אלו לאלו, כמה שנים את בעי מחי והן אומרים
כחלוקא דיהודאי דשבתא **\[כנראה, כמה שנים אתה רוצה לחיות? כמו בגד השבת של
היהודי שלא מחליף אותו...\]**, <u>ומכניסין את הגמל לטרטיאות שלהן והחלוקין
שלו עליו, והן אומרים אלו לאלו, על מה זה מתאבל? והן אומרים: היהודים הללו
שומרי שביעית הן, ואין להם ירק, ואכלו החוחים של זה והוא מתאבל
עליהם..."</u></span>

**<span dir="rtl">ויקרא רבה (נכתב באותה תקופה בערך), פרשה א' פסקה
א'</span>**

**<span dir="rtl">דרוש על תהילים ק"ג: "ברכו ה' מלאכיו גבורי כוח עושי
דברו".</span>**

**<span dir="rtl">(ברור, שהפשט הוא שהמלאכים הם גיבורי הכוח)</span>**

<span dir="rtl">"גבורי כח עושי דברו". במה הכתוב מדבר? א"ר יצחק,
<u>בשומרי שביעית</u> הכתוב מדבר. בנוהג שבעולם אדם עושה מצוה ליום א',
לשבת אחת, לחודש א', שמא לשאר ימות השנה? ודין חמי חקליה ביירה כרמיה ביירה
ויהבי ארנונא ושתיק **\[ודין הרואה שדהו בור, וכרמו בור, ונותן מס,
ושותק\]**, יש לך גבור גדול מזה? וא"ת **\[ואם תאמר\]** אינו מדבר בשומרי
שביעית, נאמר כאן <u>עושי דברו</u>, ונאמר להלן (דברים טו) "וזה <u>דבר</u>
השמיטה". מה 'דבר' שנאמר להלן בשומרי שביעית הכתוב מדבר, אף 'דבר' האמור
כאן בשומרי שביעית הכתוב מדבר 'עושי דברו' **\[דוגמה לשיטת גזירה שווה, לא
משכנעת ביותר\]**.</span>

**<span dir="rtl">במשך הדורות היו <u>החמרות</u>, כגון "איסור ספיחין".
התורה מאפשרת שימוש בחיטה הגדלה מעצמה כתוצאה מנפילת זרעים בקציר (ספיח).
מכיוון שרבים רימו, וזרעו, ואחר כך טענו שהגידולים הם ספיח, גזרו איסור גם
על הספיח האמיתי של גידולים חד שנתיים.</span>**

**<span dir="rtl">אבל, הקושי הגדול בקיום השמיטה (שמירת שביעית) עורר
חכמים רבים במשך הדורות לנסות למצוא <u>דרכים להקל</u>.</span>**

**<span dir="rtl">מנהג שלא הפך להלכה, אך יש המנסים לשחזר אותו בימינו
בהתמודדות עם הקשיים העכשוויים אצל החרדים והדתיים האחרים, נקרא "אוצר בית
דין", שבא, לפחות, להקל בנושא פרי האילן.</span>**

**<span dir="rtl">תוספתא, שביעית, פרק ח'</span>**

<span dir="rtl">(א) בראשונה היו שלוחי בית דין יושבין על פתחי עיירות. כל
מי שמביא פירות בתוך ידו נוטלין אותן ממנו, ונותנין לו מהן מזון שלש
סעודות, והשאר מכניסין אותו לאוצר שבעיר:</span>

<span dir="rtl">(ב) הגיע זמן תאנים שלוחי בית דין שוכרין פועלין ועודרים
אותן ועושים אותן דבילה ומכניסין אותן לאוצר שבעיר. הגיע זמן ענבים שלוחי
ב"ד שוכרין פועלין ובוצרין אותן ודורכין אותן בגת וכונסין אותן בחביות
ומכניסין אותן לאוצר שבעיר. הגיע זמן זיתים שלוחי בית דין שוכרין פועלין
ומוסקין אותן ועוטנין אותו בבית הבד וכונסין אותן בחביות ומכניסין אותן
לאוצר שבעיר. <u>ומחלקין מהן ערבי שבתות כל אחד ואחד לפי ביתו</u>:</span>

**<span dir="rtl">הרעיון הוא כזה:</span>**

<span dir="rtl">**פירות שביעית מותרים באכילה, אך <u>אסורים במסחר</u>.
ההנחה היא שמגדלי הפירות יש להם הרבה מעבר לצרכיהם, ולכן הם מנדבים את
העודפים "על העצים" לציבור. ובית הדין דואג לקטיף ולחלוקה (ובהמשך, היה
<u>משלם לבעל המטע תמורת עבודתו כשכיר של בית הדין, ומחליף שכר זה במחיר
הפירות שאסור לו לקבל</u>).** **בכך יש פתרון לעיבוד מטעים וכרמים, עם
פיצוי מתאים לבעליהם, אך לא לעיבוד שדות.**</span>

**<span dir="rtl">הקלה נוספת -</span>**

**<span dir="rtl">הקטנת גבולות הארץ (דיני שמיטה תקפים רק בארץ ישראל, ורק
ליהודים).</span>**

**<span dir="rtl">משנה, שביעית, פרק ו'.</span>**

<span dir="rtl">(א) שלש ארצות לשביעית. כל שהחזיקו עולי בבל, מארץ ישראל
ועד כזיב, לא נאכל **\[אסור לאכול ספיח? פירות?\]** ולא נעבד. וכל שהחזיקו
עולי מצרים, מכזיב ועד הנהר ועד אמנה, נאכל, אבל לא נעבד. מן הנהר ומאמנה
ולפנים, נאכל ונעבד:</span>

<img src="לז.פרשת בהר סיני - איך נלחמים בשמיטות/media/image1.gif"
style="width:2.34514in;height:3.51771in"
alt="http://www.daat.ac.il/daat/shmita/pictures/kdusha1.gif" />
<span dir="rtl"></span><img src="לז.פרשת בהר סיני - איך נלחמים בשמיטות/media/image2.gif"
style="width:1.66528in;height:3.86552in"
alt="http://www.daat.ac.il/daat/shmita/pictures/kdusha2.gif" />
<span dir="rtl"></span>

**<span dir="rtl">הארץ שהחזיקו עולי מצרים שהחזיקו עולי בבל</span>**

**<span dir="rtl">(כלומר, בית ראשון) (כלומר, בית שני)</span>**

**<span dir="rtl">אבל רבי (יהודה נשיא) מגדולי המנהיגים בתחילת המאה
השלישית, מגלה העזה רבה. קודם כל הוא פוסק שחוקי יובל פסקו, וחוקי שמיטה הם
מחכמים (מרבנן) ולא מהתורה (מדאורייתא). על ידי כך מקטין את
חומרתם.</span>**

**<span dir="rtl">ירושלמי, גיטין, דף כ"א</span>**

<span dir="rtl">רבי אומר: שני שמיטין. שמיטה ויובל. בשעה שהיובל נוהג
השמיטה נוהגת מדברי תורה. פסקו היובלות נוהגת שמיטה מדבריהן. אימתי פסקו
היובלות (ויקרא כה) "לכל יושביה" בזמן שישובין עליה ולא בזמן שגלו מתוכה
...........</span>

<span dir="rtl">נמצאת אומר כיון שגלו שבט ראובן וגד וחצי שבט מנשה בטלו
היובלות:</span>

<span dir="rtl">**בנוסף לכך הוא "מקטין" את ארץ ישראל החייבת במצוות הקשות
לביצוע.**</span>

**<span dir="rtl">ירושלמי, דמאי, דף ח':</span>**

<span dir="rtl">רבי זעירא רבי חייא בשם רבי יוחנן, רבי התיר בית שאין, מפי
יהושע בן זריז בן חמיו של ר' מאיר שאמר, אני ראיתי את רבי מאיר לוקח ירק מן
הגינה בשביעית, והתיר את כולה. א"ר זעירא הדא אמרה: אסור לבר נש למיעבד מלה
בציבורא. אני אומר אותה הגינה היתה מיוחדת לו, דהתיר את כולה. <u>רבי התיר
בית שאן, רבי התיר קיסרין, רבי התיר בית גוברין, רבי התיר כפר צמח, רבי
התיר ליקח ירק במוצאי שביעית</u> והיו הכל מליזין עליו. אמר להו, באו
ונידיין. כתיב: וכיתת נחש הנחושת \[חזקיהו המלך\] וכי לא עמד צדיק ממשה עד
חזקיהו להעבירו? אלא אותה עטרה הניח לו הקב"ה להתעטר בה. ואנו העטרה הזאת
הניח הקב"ה לנו להתעטר בה!</span>

**<span dir="rtl">מעניין איך הנושא מופיע בבבלי חולין דף ו':</span>**

<span dir="rtl">העיד רבי יהושע בן זרוז, בן חמיו של רבי מאיר, לפני רבי,
על ר"מ שאכל עלה של ירק בבית שאן, והתיר רבי את בית שאן כולה על ידו. חברו
עליו אחיו ובית אביו אמרו לו: מקום שאבותיך ואבות אבותיך נהגו בו איסור,
אתה תנהוג בו היתר? דרש להן מקרא זה: "וכתת נחש הנחשת אשר עשה משה כי עד
הימים ההמה היו בני ישראל מקטרים לו ויקרא לו נחושתן". אפשר בא אסא ולא
ביערו, בא יהושפט ולא ביערו, והלא כל עבודה זרה שבעולם אסא ויהושפט
ביערום?!</span>

<span dir="rtl">אלא מקום הניחו לו אבותיו להתגדר בו, אף אני מקום הניחו לי
אבותי להתגדר בו.</span>

**<span dir="rtl">ורבי ינאי (דור אחד אחרי רבי) אפילו מעיז לבטל שביעית
בגלל לחץ המסים:</span>**

**<span dir="rtl">בבלי, סנהדרין, כ"ו.</span>**

<span dir="rtl">ומאי נינהו ארנונא? כדמכריז רבי ינאי פוקו וזרעו בשביעית
משום ארנונא!</span>

<span dir="rtl"> </span>

**<span dir="rtl">חכמים בימינו עוסקים עיסוק אובססיבי בשאלת הגבולות של
ארץ ישראל, תוך הישענות על המקורות המעורפלים לחלוטין, והתעלמות (כרגיל)
מתהליכים היסטוריים. כמובן, מפני שמה שחשוב להם זה "קדושת ארץ ישראל" ,
מושג שנקבע על ידי אנשים בתקופות שונות, וכאילו נקבע על ידי האל. (וכמובן,
הפוליטיקה של ארץ ישראל השלמה).</span>**

**<span dir="rtl">בתקנות שמיטה, הגיוני לקפוץ 1500 שנה, מהסיבה הפשוטה,
ששמיטה רלוונטית רק ליהודים עובדי אדמה בארץ ישראל.</span>**

**<span dir="rtl">הפתרון המשמעותי לבעיית שמיטה מבוצע על ידי היתר
מכירה.</span>**

**<span dir="rtl">זכור לטוב הרב מרדכי רוביו, נפטר ב 1783, ראש הרבנים
בחברון, שהשאיר ספר שו"ת בשם "שמן המור", ובו שאלה אחת דרמטית:</span>**

<span dir="rtl">"איש ישראל אשר קנה לו כרם בחברון ת"ו, ויש לו חוכר גוי
לעבודת הכרם לעובדה ולשומרה. כי בעיר הזאת אי אפשר לעובדה ולשומרה אלא על
ידי גויים שידם תקיפה, וגזלנים הם באישון לילה ואפילה, ואם לא תהיה יד גוי
באמצע פשיטא שיחריבו אותה לקצץ נטיעותיה הטובות כחוטב עצים, ויגזלו את כל
פירותיה, ולא יניחו בה זמורה ואשכול ענבים.  
ואי לזאת שאול שאל האיש, מה משפט ותיקון יבחר לו להתנהג בו בשנת השמיטה,
כדי שלא תהא עבודת הגוי בכרמו מכשילתו באיסור שביעית."</span>

**<span dir="rtl">בתשובתו, מציע לו הרב מרדכי רוביו למכור את הכרם לערבי
למשך שנת השמיטה, ולהמשיך לעבדו כרגיל. כלומר, פעם ראשונה, על פי הידוע,
מוצע הפתרון הפורמלי הזה לשנת שמיטה.</span>**

**<span dir="rtl">קיימות בעיות רבות, והלכות רבות, וויכוחים רבים בעניין
שנת השמיטה. אך הדבר שמפריע ביותר לרבנים (דווקא הציונים, שלהם אכפת
מהחקלאות), גם הוא פורמלי יותר ממעשי – "לא תחָנֵם".</span>**

**<span dir="rtl">דברים פרק ז'</span>**

<span dir="rtl">(א) כִּי יְבִיאֲךָ יהוה אֱלֹהֶיךָ אֶל הָאָרֶץ אֲשֶׁר אַתָּה בָא שָׁמָּה לְרִשְׁתָּהּ
וְנָשַׁל גּוֹיִם רַבִּים מִפָּנֶיךָ הַחִתִּי וְהַגִּרְגָּשִׁי וְהָאֱמֹרִי וְהַכְּנַעֲנִי וְהַפְּרִזִּי וְהַחִוִּי וְהַיְבוּסִי
שִׁבְעָה גוֹיִם רַבִּים וַעֲצוּמִים מִמֶּךָּ:</span>

<span dir="rtl">(ב) וּנְתָנָם יהוה אֱלֹהֶיךָ לְפָנֶיךָ וְהִכִּיתָם הַחֲרֵם תַּחֲרִים אֹתָם לֹא תִכְרֹת
לָהֶם בְּרִית <u>וְלֹא תְחָנֵּם:</u></span>

<span dir="rtl">(ג) וְלֹא תִתְחַתֵּן בָּם בִּתְּךָ לֹא תִתֵּן לִבְנוֹ וּבִתּוֹ לֹא תִקַּח
לִבְנֶךָ:</span>

**<span dir="rtl">תלמוד ירושלמי, עבודה זרה דף ז'</span>**

<span dir="rtl">"רבי זעירה בשם רבי יוסי בן חנינה, רבי אבא, רבי חייה בשם
רבי יוחנן: לא תחנם לא תתן להם חן, לא תחנם לא תתן להם מתנת חנם, לא תחנם
<u>לא תתן להם חניה בארץ</u>."</span>

**<span dir="rtl">והנוסחה האחרונה היא הנימוק להגבלת מכירה והשכרה של
אדמות או בתים לגוי.</span>**

**<span dir="rtl">(אגב, מכאן ניתן ללמוד גם את הבעיות הפוליטיות – מוסריות
שיוצר המגזר הדתי, שילדיו לומדים יום יום מספר שעות של "לימודי קודש", ואת
הקלות של רבנים קיצוניים להסית נגד השכרת בתים לערבים).</span>**

**<span dir="rtl">וכבר במשנה, עבודה זרה, פרק א':</span>**

<span dir="rtl">"אין מוכרין להם במחבר לקרקע, אבל מוכר הוא משיקצץ. רבי
יהודה אומר, מוכר הוא לו על מנת לקוץ, אין משכירין להם בתים בארץ ישראל,
ואין צריך לומר שדות. ובסוריא משכירין להם בתים, אבל לא שדות. ובחוץ לארץ
מוכרין להם בתים ומשכירין שדות, דברי רבי מאיר. רבי יוסי אומר, בארץ ישראל
משכירין להם בתים, אבל לא שדות. ובסוריא מוכרין בתים ומשכירין שדות. ובחוצה
לארץ מוכרין אלו ואלו:"</span>

**<span dir="rtl">היתר מכירה, מלבד שרבים מתנגדים לו בהיותו מבטל באמצעי
פורמלי, את השמיטה בכלל (ואלה בעיקר חרדים שאינם עובדי אדמה), מהווה בעיה
גם לציונים דתיים בגלל איסור מכירת אדמה לגויים, גם אם המכירה פורמלית
בלבד.</span>**

**<span dir="rtl">הנימוק לקולא ניתן כבר על ידי הרב רוביו: איסור המכירה
נובע מ"לא תחנם", אך הוא גורם דווקא לאי אפשרות של היהודים "לחניה" בארץ
ישראל.</span>**

**<span dir="rtl">הבעיה הגדולה נוצרה עם הקמת המושבות בעליה
הראשונה.</span>**

**<span dir="rtl">שנת תרמ"ט (1888-9) הייתה שנת שמיטה. אנשי העליה הראשונה
היו רובם דתיים. המושבות היו בפיקוח פקידי הברון, שדרשו להמשיך
בעבודה.</span>**

**<span dir="rtl">נוצר דיון בין פקידי הברון ובין הרבנים באירופה שהיו
קשורים ל"חובבי ציון", וכן עם רבני ירושלים. מאז ועד היום הרבנים חלוקים
בנושא מצוות השמיטה, כאשר הספרדים והיותר ציונים מקלים, והאשכנזים והיותר
חרדים מחמירים.</span>**

**<span dir="rtl">בשנה ההיא התקיימה העבודה לאחר קבלת "היתר מכירה" על ידי
הרוב המכריע של אנשי המושבות. הגורם המכריע העיקרי היה הרב יצחק אלחנן
ספקטור מקובנה, שנחשב לגדול הפוסקים בימים ההם.</span>**

**<span dir="rtl">בהמשך, הגיע לארץ הרב אברהם יצחק הכהן קוק, שלמרות שהיה
מהמחמירים בהלכות רבות, היה מהמקלים בכל מה שנוגע לאפשרויות הכלכליות של
ההתיישבות, ולכן תמך בהיתר מכירה. הואיל והוא שהקים את הרבנות הראשית, הרי
מסורתית, היא תומכת בהיתר מכירה.</span>**

**<span dir="rtl">אך הויכוח קיים עד היום.</span>**

**<span dir="rtl">למעשה, בשנים האחרונות הוחמרה הבעיה בעקבות עליית הכוח
הפוליטי של החרדים, וירידת הכוח הכלכלי והפוליטי של החקלאים.</span>**

**<span dir="rtl">החרדים נמנעים מלקנות תוצרת יהודית בשנת שמיטה, ונשענים
על יבוא ותוצרת ערבית. גרוע מזה, הם מנסים להחרים חברות שיווק המוכרות
תוצרת שיוצרה על פי היתר מכירה, כדי לכפות את דעתם על הכלל.</span>**

**<span dir="rtl">גם הרבנות הראשית מתנדנדת... ובשנה מסוימת נדרשה התערבות
בג"צ.</span>**

**<span dir="rtl">עוד נכונו לנו הרפתקאות.</span>**

**<span dir="rtl">קיימים פתרונות חלקיים נוספים.</span>**

**<span dir="rtl">לגבי מטעים, הזכרנו הסדר של "אוצר בית דין" שלפיו היבול
נמסר ל"בית הדין" שהוא גם מטפל במה שנדרש (ומותר) לתחזק את המטע, וממנה את
שליחו (מן הסתם, בעל המטע) לבצע זאת.. בעל המטע מקבל תמורה על הוצאות שונות
("במקום" תמורה על הפרי, האסור במכירה), ולמעשה את מחיר הפרי.</span>**

**<span dir="rtl">לגבי הויכוחים והפתרונות האלטרנטיבים קיימת ספרות עצומה,
וכנראה, רבים מתפרנסים ממנה יותר טוב מאשר מעבודת אדמה.</span>**
