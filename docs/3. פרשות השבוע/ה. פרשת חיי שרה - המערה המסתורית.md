<span dir="rtl"><u>פרשת "חיי שרה" – המערה המסתורית</u></span>

<u><span dir="rtl">ספר בראשית פרק כג</span></u>

<span dir="rtl">(ג) וַיָּקָם אַבְרָהָם מֵעַל פְּנֵי מֵתוֹ וַיְדַבֵּר אֶל בְּנֵי חֵת לֵאמֹר</span>:

<span dir="rtl">(ד) גֵּר וְתוֹשָׁב אָנֹכִי עִמָּכֶם תְּנוּ לִי אֲחֻזַּת קֶבֶר עִמָּכֶם וְאֶקְבְּרָה מֵתִי
מִלְּפָנָי</span>:

<span dir="rtl">(ה) וַיַּעֲנוּ בְנֵי חֵת אֶת אַבְרָהָם לֵאמֹר לוֹ</span>:

<span dir="rtl">(ו) שְׁמָעֵנוּ אֲדֹנִי נְשִׂיא אֱלֹהִים אַתָּה בְּתוֹכֵנוּ בְּמִבְחַר קְבָרֵינוּ קְבֹר אֶת
מֵתֶךָ אִישׁ מִמֶּנּוּ אֶת קִבְרוֹ לֹא יִכְלֶה מִמְּךָ מִקְּבֹר מֵתֶךָ</span>:

<span dir="rtl">(ז) וַיָּקָם אַבְרָהָם וַיִּשְׁתַּחוּ לְעַם הָאָרֶץ לִבְנֵי חֵת</span>:

<span dir="rtl">(ח) וַיְדַבֵּר אִתָּם לֵאמֹר אִם יֵשׁ אֶת נַפְשְׁכֶם לִקְבֹּר אֶת מֵתִי מִלְּפָנַי
שְׁמָעוּנִי וּפִגְעוּ לִי בְּעֶפְרוֹן בֶּן צֹחַר</span>:

<span dir="rtl">(ט) וְיִתֶּן לִי אֶת מְעָרַת הַמַּכְפֵּלָה אֲשֶׁר לוֹ אֲשֶׁר בִּקְצֵה שָׂדֵהוּ בְּכֶסֶף מָלֵא
יִתְּנֶנָּה לִּי בְּתוֹכֲכֶם לַאֲחֻזַּת קָבֶר</span>:

<span dir="rtl">(י) וְעֶפְרוֹן ישֵׁב בְּתוֹךְ בְּנֵי חֵת וַיַּעַן עֶפְרוֹן הַחִתִּי אֶת אַבְרָהָם
בְּאָזְנֵי בְנֵי חֵת לְכֹל בָּאֵי שַׁעַר עִירוֹ לֵאמֹר</span>:

<span dir="rtl">(יא) לֹא אֲדֹנִי שְׁמָעֵנִי הַשָּׂדֶה נָתַתִּי לָךְ וְהַמְּעָרָה אֲשֶׁר בּוֹ לְךָ נְתַתִּיהָ
לְעֵינֵי בְנֵי עַמִּי נְתַתִּיהָ לָּךְ קְבֹר מֵתֶךָ</span>:

<span dir="rtl">(יב) וַיִּשְׁתַּחוּ אַבְרָהָם לִפְנֵי עַם הָאָרֶץ</span>:

<span dir="rtl">(יג) וַיְדַבֵּר אֶל עֶפְרוֹן בְּאָזְנֵי עַם הָאָרֶץ לֵאמֹר אַךְ אִם אַתָּה לוּ
שְׁמָעֵנִי נָתַתִּי כֶּסֶף הַשָּׂדֶה קַח מִמֶּנִּי וְאֶקְבְּרָה אֶת מֵתִי שָׁמָּה</span>:

<span dir="rtl">(יד) וַיַּעַן עֶפְרוֹן אֶת אַבְרָהָם לֵאמֹר לוֹ</span>:

<span dir="rtl">(טו) אֲדֹנִי שְׁמָעֵנִי אֶרֶץ אַרְבַּע מֵאֹת שֶׁקֶל כֶּסֶף בֵּינִי וּבֵינְךָ מַה הִוא
וְאֶת מֵתְךָ קְבֹר</span>:

<span dir="rtl">(טז) וַיִּשְׁמַע אַבְרָהָם אֶל עֶפְרוֹן וַיִּשְׁקֹל אַבְרָהָם לְעֶפְרֹן אֶת הַכֶּסֶף אֲשֶׁר
דִּבֶּר בְּאָזְנֵי בְנֵי חֵת אַרְבַּע מֵאוֹת שֶׁקֶל כֶּסֶף עֹבֵר לַסֹּחֵר</span>:

<span dir="rtl">(יז) וַיָּקָם שְׂדֵה עֶפְרוֹן אֲשֶׁר בַּמַּכְפֵּלָה אֲשֶׁר לִפְנֵי מַמְרֵא הַשָּׂדֶה וְהַמְּעָרָה
אֲשֶׁר בּוֹ וְכָל הָעֵץ אֲשֶׁר בַּשָּׂדֶה אֲשֶׁר בְּכָל גְּבֻלוֹ סָבִיב</span>:

<span dir="rtl">(יח) לְאַבְרָהָם לְמִקְנָה לְעֵינֵי בְנֵי חֵת בְּכֹל בָּאֵי שַׁעַר עִירוֹ</span>:

<span dir="rtl">(יט) וְאַחֲרֵי כֵן קָבַר אַבְרָהָם אֶת שָׂרָה אִשְׁתּוֹ אֶל מְעָרַת שְׂדֵה הַמַּכְפֵּלָה
**עַל פְּנֵי מַמְרֵא הִוא חֶבְרוֹן** בְּאֶרֶץ כְּנָעַן</span>:

<span dir="rtl">(כ) וַיָּקָם הַשָּׂדֶה וְהַמְּעָרָה אֲשֶׁר בּוֹ לְאַבְרָהָם לַאֲחֻזַּת קָבֶר מֵאֵת בְּנֵי
חֵת:</span>

<span dir="rtl">והמערה המפורסמת נזכרת גם בהקשר קבורת האבות
האחרים:</span>

<u><span dir="rtl">ספר בראשית פרק כה</span></u>

<span dir="rtl">(ח) וַיִּגְוַע וַיָּמָת אַבְרָהָם בְּשֵׂיבָה טוֹבָה זָקֵן וְשָׂבֵעַ וַיֵּאָסֶף אֶל
עַמָּיו</span>:

<span dir="rtl">(ט) וַיִּקְבְּרוּ אֹתוֹ יִצְחָק וְיִשְׁמָעֵאל בָּנָיו אֶל מְעָרַת הַמַּכְפֵּלָה אֶל שְׂדֵה
עֶפְרֹן בֶּן צֹחַר הַחִתִּי אֲשֶׁר עַל פְּנֵי מַמְרֵא:</span>

<u><span dir="rtl">ספר בראשית פרק מט</span> <span dir="rtl">\[צוואת
יעקב\]</span></u>

<span dir="rtl">(כט) וַיְצַו אוֹתָם וַיֹּאמֶר אֲלֵהֶם אֲנִי נֶאֱסָף אֶל עַמִּי קִבְרוּ אֹתִי אֶל
אֲבֹתָי אֶל הַמְּעָרָה אֲשֶׁר בִּשְׂדֵה עֶפְרוֹן הַחִתִּי</span>:

<span dir="rtl">(ל) בַּמְּעָרָה אֲשֶׁר בִּשְׂדֵה הַמַּכְפֵּלָה אֲשֶׁר עַל פְּנֵי מַמְרֵא בְּאֶרֶץ כְּנָעַן אֲשֶׁר
קָנָה אַבְרָהָם אֶת הַשָּׂדֶה מֵאֵת עֶפְרֹן הַחִתִּי לַאֲחֻזַּת קָבֶר</span>:

<span dir="rtl">(לא) שָׁמָּה קָּבְרוּ אֶת אַבְרָהָם וְאֵת שָׂרָה אִשְׁתּוֹ שָׁמָּה קָבְרוּ אֶת יִצְחָק וְאֵת
רִבְקָה אִשְׁתּוֹ וְשָׁמָּה קָבַרְתִּי אֶת לֵאָה:</span>

<span dir="rtl">מערת המכפלה אשר "על פני ממרא היא חברון" נזכרת רק בספר
בראשית, ובשלושת האירועים הללו. בדרך כלל מקומה הוא "על פני ממרא" ורק
בסיפור קנייתה מזהים את ממרא עם חברון.</span>

<span dir="rtl">במחקר מקובל שספר בראשית נערך בתחילת ימי בית שני על פי
כארבעה קבצי סיפורים שונים. על פי המסורת, "תקופת האבות" היא בערך 1700
לפני הספירה (תקופת הברונזה התיכונה), כלומר, 1000 שנה לפני כתיבת ספר
בראשית (אבל, כמובן, על פי המסורת הספר נכתב על ידי משה, וגם זה 400 שנה
אחרי תקופת האבות).</span>

<span dir="rtl">כך או כך, ברור, שאגדות האבות מתקשרות לאתר ממשי, והשאלה,
כרגיל, מתי נוצר הקשר.</span>

<span dir="rtl">מלבד בספר בראשית, אין כל איזכור של מערת המכפלה בתנ"ך.
האם היחידה שקבורתה נזכרת היא דווקא רחל, שעל פי המסורת נקברה בבית לחם, או
ברמה.</span>

<span dir="rtl">קבר רחל נזכר בספר שמואל "קבורת רחל אצל גבול בנימין",
ובספר ירמיהו "קול ברמה נשמע", ומכאן שהמסורת הקדומה היא, שהקבר צפונה
לירושלים.</span>

<span dir="rtl">אך זו הערת אגב.</span>

<span dir="rtl">גם המשנה והתלמוד הירושלמי אינם מזכירים את מערת המכפלה.
נראה שבמאות השנים הראשונות לספירה, התנאים והאמוראים לא התעניינו בה כאתר
ממשי, או לא חשבו שהם יודעים את מיקומו.</span>

<span dir="rtl">היא מוזכרת בתלמוד הבבלי ובמדרשים השונים, ואף יש מצרפים
לשלושת האבות ושלוש האמהות הקבורים שם גם את אדם וחוה. האיזכור פלפולי או
אגדתי.</span>

<u><span dir="rtl">תלמוד בבלי מסכת עירובין דף נג/א</span></u>

<span dir="rtl">מערת המכפלה. רב ושמואל, חד אמר שני בתים זה לפנים מזה,
וחד אמר בית ועלייה על גביו. בשלמא למאן דאמר זה על גב זה היינו מכפלה, אלא
למאן דאמר שני בתים זה לפנים מזה מאי מכפלה? שכפולה בזוגות ממרא – קרית
ארבע. אמר רבי יצחק קרית הארבע זוגות אדם וחוה אברהם ושרה יצחק ורבקה יעקב
ולאה.</span>

<span dir="rtl"><u>והדמיון מתקדם:</u></span>

<span dir="rtl"><u>תלמוד בבלי, בבא בתרא, דף נח/א (בתרגום של עדין
שטיינזלץ)</u></span>

<span dir="rtl">ר' בנאה היה מסמן מערות קבורה \[כדי למנוע טומאה של מגע
במת\]. כאשר הגיע למערה של אברהם אבינו מצא את אליעזר עבד אברהם שעומד לפני
הפתח. אמר לו: מה עושה אברהם כעת? אמר לו: שוכב בחיקה של שרה והיא בודקת
בראשו... וכו'</span>

<span dir="rtl">ותיזכר אגדה זו בהמשך, בהנחה שלפחות השורה הראשונה יש בה
משהו ממשי.</span>

<span dir="rtl">והדמיון משתולל במדרש יותר מאוחר:</span>

<u><span dir="rtl">פרקי דרבי אליעזר ונציה ש"ד - פרק לו</span>
<span dir="rtl">(משוער מהמאה השמינית, מארץ ישראל).</span></u>

<span dir="rtl">אברהם כרת ברית עם עמי הארץ. כשנגלו עליו המלאכים היה סבור
שהם אורחי הארץ, ורץ לקראתם, ורצה לעשות להם סעודה גדולה, ואמ' לשרה לעשות
להם סעודה גדולה. ובאותה שעה ראתה דם נדה, לפיכך לא הגיש להם מן העוגות,
ורץ להביא בן בקר. וברח מלפניו בן הבקר ונכנס למערת המכפלה, ונכנס אברהם
אחריו, ומצא שם אדם הראשון ועזרו, שוכבים על המטות וישינים ונירות דולקות
עליהן וריח טוב עליהם כריח ניחוח. לפיכך חמד המערה לאחוזת קבר. אמ' לבני
יבוס לקנות מהם את מערת המכפלה במכר טוב בזהב ובכתב, לאחוזת קבר עולם. וכי
יבוסים היו? והלא חתיים היו. אלא עיר יבוס נקרא יבוסים. ולא קבלו האנשים
עליהם. התחיל כורע ומשתחוה אליהם שנ' וישתחו אברהם לפני עם הארץ. אמרו, אנו
יודעים שעתיד הב"ה ליתן לך ולזרעך את כל הארצות האלה, כרות עמנו שבועה שאין
ישר' יורשים את עיר יבוס כי אם ברצונם, ואח"כ קנה את המכפלה במכר זהב ובכתב
עולם לאחוזת עולם. וישמע אברהם אל עפרון. מה עשו אנשי יבוס, עשו צלמי נחשת
והעמידו אותם ברחוב העיר וכתבו עליהם שבועת אברהם. וכשבאו ישראל רץ להכנס
בעיר היבוסי ולא היה יכול מפני ברית אברהם. שנ' ואת היבוסי יושבי ירושלם לא
הורישו בני ישראל. וכשמלך דוד בקש להכנס לעיר היבוסי ולא הניחו אותו שנ'
ויאמר לדוד...</span>

<span dir="rtl">וכמובן, בזוהר במאה ה-13 או 14, שבו היא הופכת לפתחו של גן
עדן.</span>

<u><span dir="rtl">זהר מנוקד/תרגום/ חלק א דף ריח/ב</span></u>

<span dir="rtl">\[אָמַר רַבִּי יְהוּדָה, כָּל שִׁבְעַת הַיָּמִים הַנְּשָׁמָה הוֹלֶכֶת מֵהַבַּיִת לְקִבְרוֹ
וּמִקִּבְרוֹ לַבַּיִת, וּמִתְאַבֶּלֶת עָלָיו עַל הַגּוּף, שֶׁכָּתוּב (איוב יד) "אַךְ בְּשָׂרוֹ עָלָיו יִכְאָב
וְנַפְשׁוֹ עָלָיו תֶּאֱבָל". הוֹלֶכֶת וְיוֹשֶׁבֶת בְּבֵיתוֹ, וְרוֹאָה אֶת כֻּלָּם עֲצוּבִים
וַאֲבֵלִים.\]‏</span>

<span dir="rtl">\[לָמַדְנוּ, אַחַר שִׁבְעָה יָמִים הַגּוּף נִהְיָה כְּמוֹ שֶׁהָיָה, וְנִשְׁמָתוֹ עוֹלָה
לִמְקוֹמָהּ. נִכְנֶסֶת לִמְעָרַת הַמַּכְפֵּלָה, רוֹאָה מַה שֶּׁרוֹאָה, וְנִכְנֶסֶת לְמָקוֹם שֶׁנִּכְנֶסֶת, עַד
שֶׁמַּגִּיעָה לְגַן עֵדֶן, וּפוֹגֶשֶׁת אֶת הַכְּרוּבִים וּשְׁנִינוּת הַחֶרֶב שֶׁבְּגַן עֵדֶן שֶׁלְּמַטָּה. אִם צַדִּיק
הוּא שֶׁתִּכָּנֵס, נִכְנֶסֶת.\]‏</span>

<u><span dir="rtl">זהר חדש (מרגליות) דף עט/ב</span></u>

<span dir="rtl">רבי קיסמא אמר, מערת המכפלה, סמוך לפתח גן עדן. בשעה שמתה
חוה, בא אדם לקברה שם. ושם הריח, מריחות גן עדן, באותו הריח שהיה שם. רצה
לחצוב יותר, יצתה בת קול ואמרה דייך. באותה שעה עמד, ולא חצב יותר, ושם
נקבר. מי נתעסק בו. שת בנו, שהוא היה בדמותו ובצלמו</span>:

<span dir="rtl">אמר רבי רחומאי, הקב"ה נתעסק בו כשנוצר, ונתעסק בו כשמת.
ולא היה מי שיודע בו, עד שבא אברהם אע"ה, ונכנס לשם, וראה אותו, והריח ריח
בשמים של גן עדן, ושמע קול מלאכי השרת אומרים, אדם הראשון קבור שם, ואברהם
יצחק ויעקב מוכנים יהיו למקום הזה. ראה הנר דולק, ויצא. מיד היתה תאוותו על
המקום הזה:</span>

<span dir="rtl">יש גם פנים אחרות לנושא, הרעיון שקנינו את ארץ ישראל ולא
רק כבשנו אותה. רעיון שעוסקת בו גם הציונות.</span>

<u><span dir="rtl">מדרש רבה בראשית - פרשה עט פסקה ז</span></u>

<span dir="rtl">(ז) ויקן את חלקת השדה אשר נטה שם אהלו וגו' במאה קשיטה.
א"ר יודן בר סימון, זה אחד משלשה מקומות שאין אומות העולם יכולין להונות את
ישראל לומר גזולים הן בידכם, ואלו הן: מערת המכפלה ובית המקדש וקבורתו של
יוסף. מערת המכפלה דכתיב (בראשית כג) "וישמע אברהם אל עפרון וישקול אברהם
לעפרון...", בית המקדש דכתיב (ד"ה א כא) "ויתן דוד לארנן במקום" וגו'.
וקבורתו של יוסף (בראשית לג), "ויקן \[יעקב\] את חלקת השדה אשר נטה שם אהלו
מיד בני חמור אבי שכם במאה קשיטה".</span>

<span dir="rtl">עד כאן מסורת מערת המכפלה, שכמובן, חלק גדול מעם ישראל
מזוהה עם מסורת זו. למעשה, מערת המכפלה היא המקום השני בקדושתו בארץ, אחרי
הר הבית.</span>

<span dir="rtl">אולי היום, קבר הרשב"י במירון מתחרה בה...</span>

<span dir="rtl">היום אנו מוצאים מבנה גדול מעל המערה. בדרך כלל המבנה
הבסיסי מיוחס להורדוס, אך נראה שיש מערערים על כך. בכל אופן נבנו עליו
תוספות מוסלמיות.</span>

<img src="media/image1.jpeg"
style="width:6.59375in;height:4.5365in" alt="מערת המכפלה" />

<span dir="rtl">וכך נראתה לפני מאה שנה.</span>

<img src="media/image2.jpeg"
style="width:6.54167in;height:4.082in"
alt="תמונה שמכילה חוץ, ישן, לבן, עיירה התיאור נוצר באופן אוטומטי" />

<span dir="rtl">כרגיל, ננסה למצוא עדויות למערת המכפלה ממקורות לא
מסורתיים.</span>

<span dir="rtl">כאמור, התנ"ך (מלבד "בראשית"), המשנה, התלמוד הירושלמי,
אינם מזכירים אותה כלל. אבל "לא מצאתי" אינה ראייה", אם כי עלולה לעורר
חשד.</span>

<span dir="rtl">ניעזר, כרגיל ביוסף בן מתתיהו, שחי במאה הראשונה, היה
יהודי, כוהן, פטריוט, אך היסטוריון בחסות הרומאים.</span>

<span dir="rtl">בספר מלחמת היהודים הוא מזכיר את חברון, עם הערה
מעניינת.</span>

<span dir="rtl"><u>מתוך "מלחמת היהודים נגד הרומאים", יוסף בן מתתיהו,
תרגמה ליזה אולמן, כרמל, 2009:</u></span>

<span dir="rtl">כך נכנס שמעון \[הכוונה לשמעון בר גיורא, מראשי המרד נגד
הרומאים\] לאידומיאה, בניגוד לצפוי, בלי שפיכות דמים, ותחילה כבש בהתנפלות
פתע את העיר הקטנה חברון... לדברי אנשי המקום חברון עתיקה היא לא רק מכל
שאר ערי ארץ זו, אלא נבנתה אף לפני ממפיס \[במצרים, שהייתה גם בירת מצרים
בתקופות מסוימות\], ומניין שנותיה אלפיים ושלוש מאות. הם מספרים כי **חברון
היתה מקום מגוריו של אבי היהודים אברהם** אחרי צאתו ממסופוטמיה, וכי מכאן
ירדו בניו מצרימה. **עד היום מראים בעיר קטנה זו את המצבות, העשויות שיש
מרהיב ביופיו, מלאכת מחשבת**. (ספר ד', סעיפים 529-532).</span>

<span dir="rtl">גם המתרגמת כותבת בהערה, את מה שחסר בקטע: יוסף בן מתתיהו
אינו מסתמך על המקור המקראי, אלא מביא דברים בשם אנשי חברון, וזה מעורר
שאלה.</span>

<span dir="rtl">ויש להוסיף שגם אינו מתייחס למבנה מעל המערה, שמשערים
שנבנה על ידי הורדוס, ולכן היה קיים בימי המרד.</span>

<span dir="rtl"><u>ב"קדמוניות היהודים" כותב יוסף בן מתתיהו בקיצור (תרגום
אלכסנדר שור, בפרויקט בן יהודה ברשת):</u></span>

<span dir="rtl">ושרה מתה זמן מעט אחרי הדברים האלה בת מאה ועשרים ושבע
שנים, ויקברו אותה בחברון אשר שם הציעו הכנענים קרקע לקבורה על חשבון
הצבור, אבל אברהם קנה את המקום בארבע מאות שקל מאת איזה עפרון מחברון.
במקום הזה בנו אברהם וצאצאיו את קברותיהם.</span>

<span dir="rtl">וזה אמנם קיצור הפרשה שלנו, אך המילים "מערת המכפלה" אינן
מוזכרות, וגם לא ציון המבנה שהוא מקום מדויק. המקור של יוסף בן מתתיהו,
ב"קדמוניות היהודים", ביחס לתקופות שלפני ימי הבית השני, הוא התנ"ך עצמו,
ומן הסתם מקור בלעדי.</span>

<span dir="rtl">נקפוץ מאתים וחמישים שנה מאוחר יותר.</span>

<span dir="rtl"><u>מתוך הויקיפדיה על "קונסטנטינוס הגדול" (קיסר רומא שהפך
את הנצרות לדת האמפריה, נפטר 337).</u></span>

<span dir="rtl">אחד המאפיינים המרכזיים בתפיסה הביזנטית בנוגע לארץ ישראל
בכלל ולירושלים בפרט, הוא אימוצה של "גאוגרפיה קדושה" ("גאוגרפיה סקרה"),
שבה נעשה מאמץ לזהות בשטח את מקום התרחשותם של אירועים המוזכרים בספרי
הקודש, ולהקים בהם כנסיות. מאמץ זה הוביל לחקירות ברחבי הארץ ולתיאור שלה
מנקודת מבט נוצרית-דתית. חלק מהמחקרים הניבו ככל הנראה זיהויים תקפים (כגון
זיהוי מקום צליבתו וקבורתו של ישו, או מקום לידתו ב[בית
לחם](https://he.wikipedia.org/wiki/%D7%91%D7%99%D7%AA_%D7%9C%D7%97%D7%9D)),
וחלקם הרחיקו לכת (כגון זיהוי [מאר
אליאס](https://he.wikipedia.org/wiki/%D7%9E%D7%A0%D7%96%D7%A8_%D7%9E%D7%90%D7%A8_%D7%90%D7%9C%D7%99%D7%90%D7%A1)</span> <span dir="rtl">שב[דרך
חברון](https://he.wikipedia.org/wiki/%D7%93%D7%A8%D7%9A_%D7%97%D7%91%D7%A8%D7%95%D7%9F)</span> <span dir="rtl">בדרום
ירושלים עם [מערת
אליהו](https://he.wikipedia.org/wiki/%D7%9E%D7%A2%D7%A8%D7%AA_%D7%90%D7%9C%D7%99%D7%94%D7%95)</span> <span dir="rtl">שב[הר
הכרמל](https://he.wikipedia.org/wiki/%D7%94%D7%A8_%D7%94%D7%9B%D7%A8%D7%9E%D7%9C)).
כתוצאה ממעמדה הדתי של ירושלים הוקמו בה מבני דת רבים, ....</span>

<span dir="rtl">זמן מה לאחר ביקורה של פלוויה הלנה \[אשתו הראשונה\] עלתה
לרגל לארץ הקודש אוטרופיה אמה של האוגוסטה פאוסטה \[אשתו השניה\], היא
גילתה שבחברון במקום שמזוהה [אלוני
ממרא](https://he.wikipedia.org/wiki/%D7%90%D7%9C%D7%95%D7%A0%D7%99_%D7%9E%D7%9E%D7%A8%D7%90),</span> <span dir="rtl">פועל
מקדש פגאני. משהגיע הדבר לאוזני קונסטנטינוס הוא שלח איגרת לבישופים של
ירושלים ודרש מהויקריוס של הדיאוקסיה לטהר את המקדש מן המזבחות ופסלי
האלילים ולבנות עליו בזיליקה</span>.

<span dir="rtl"><u>סוזומינוס (היסטוריון נוצרי בן הארץ, נפטר בערך ב 450
לספירה) כותב על חברון בתקופה הביזנטית:</u></span>

<span dir="rtl">שם יחוגו עד היום ילידי המקום ואנשי ארץ ישראל הרחוקים
יותר ואנשי צור וערביים חג נהדר בכל שנה בעונת הקיץ. רבים מאוד באים גם לשם
מסחר, מקח וממכר כי החגיגה נוגעת מאוד לכולם. **ליהודים — מפני שמתפארים
באברהם אביהם**, לעובדי האלילים — על שום הופעת המלאכים, ולנוצרים — מפני
שכבר אז הופיע לצדיק, מי שעתיד היה להתגלות</span>.

<span dir="rtl">ושוב, "היהודים מתפארים באברהם אביהם" אך אין איזכור של
אתר.</span>

<span dir="rtl">המצב מתקרב למשהו מוכר באלף השני:</span>

<span dir="rtl"><u>מסעות בנימין מטודלה (נוסע יהודי ספרדי, המאה
ה-12)</u></span>

<span dir="rtl">ובעמק השדה בשדה המכפלה, שם העיר היום, ושם הבמה הגדולה
שקורין שמה</span> <span dir="rtl">אברהם, והיא הייתה כנסת ([בית
כנסת](https://he.wikipedia.org/wiki/%D7%91%D7%99%D7%AA_%D7%9B%D7%A0%D7%A1%D7%AA))
היהודים בימי ישמעאליים. ועשו הגויים שם ששה קברים על שם אברהם ושרה, יצחק
ורבקה, יעקב ולאה, ואומרים ל"תועים" (עולי הרגל
ה[נוצרים](https://he.wikipedia.org/wiki/%D7%A0%D7%95%D7%A6%D7%A8%D7%99%D7%9D))
שהם קברי האבות ונותנין שם ממון</span>.

<span dir="rtl">אבל אם יבוא יהודי שם, שיתן שכר לשוער של מערה, ויפתח לו
פתח ברזל שהוא עשוי מבנין אבותינו הע"ה, וירד אדם למטה במדרגות ונר דלוק
בידו, וירד למטה במערה אחת ואין שם כלום, וכן בשנייה, עד שיבוא אל השלישית
והנה שם ששה קברים: קבר אברהם ויצחק ויעקב ושרה ורבקה ולאה זה כנגד זה, ועל
קבריהם חתומים אותיות חקוקות באבנים. על קבר אברהם חקוק "זה קבר אברהם" ושל
יצחק "זה קבר יצחק בן אברהם אבינו", ושל יעקב "זה קבר יעקב בן יצחק בן
אברהם אבינו", ועל האחרים "זה קבר שרה" ו"זה קבר רבקה" ו"זה קבר
לאה</span>".

<span dir="rtl">ובמערה מדליקין שם עששית אחת דולקות בכל יום ויום ובכל
לילה ולילה על הקברים. **ושם חביות הרבה מלאות עצמות מישראל, שהיו מביאים
שם מתיהם בימי ישראל, כל אחד ואחד עצמות אבותיו, ומניחין אותן שם עד היום
הזה**. ובקצה שדה המכפלה ביתו של אברהם ומעיין לפני הבית. ואין מניחין שם
לעשות בית מפני כבוד אברהם אבינו</span>. 

<span dir="rtl">המעניין הוא, שאם אמנם "האותיות החקוקות" הן בעברית, הרי
הייתה תקופה מוקדמת למאה ה-12 שבה יהודים התעניינו במקום. הוא לא כותב אילו
אותיות הן.</span>

<span dir="rtl">בנוסף הוא מדגיש שקבורים שם רבים מאוד נוספים, שלדעתו הם
יהודים.</span>

<span dir="rtl">כך או כך האפשרות להיכנס למערה לכל אחד, ולמתחם, ללא
מוסלמים – נחסמת על ידי השליט הממלוכי בייברס כמאה שנה אחר כך, ב 1265, ועד
מלחמת ששת הימים.</span>

<span dir="rtl"><u>ניתוח מעניין, נמצא במאמר של טוביה שגיב קרקה מ
2010.</u></span>

<http://www.h-mikdash.com/Adrianus.pdf>

<span dir="rtl">נקודת המוצא שלו אדריכלית והיסטורית.</span>

<span dir="rtl">טוביה שגיב קרקה במאמר מ 2010, מנסה להוכיח שהבנין הוא
מתקופת אדריאנוס, לאחר דיכוי מרד בר כוכבא, כלומר אמצע המאה השניה,
וכמאתיים שנה מאוחר להורדוס.</span>

<span dir="rtl">בין השאר הוא טוען, **שהבנין אינו על מערת המכפלה המקורית
(כלומר, זו שהאמינו בה אז)**.</span>

<span dir="rtl"><u>להלן קטע ממאמרו:</u></span>

<span dir="rtl">חרם אל חליל (מתחם המערה) איננו מערת המכפלה. כאמור, לאור
הדמיון שבין סיתות המסגרת שבמתחם המוריה, המזוהה כמתחם הר הבית, וסיתות
המסגרת במתחם המערה, המזוהה כמערת המכפלה, הניחו החוקרים ואנשי המסורה, כי
אף</span> <span dir="rtl">מתחם המערה נבנה על ידי הורדוס. אולם גם מסקנה
זו עומדת בסתירה לעדויות הכתובות.</span>

<span dir="rtl">יוסף בן מתתיהו ערך רשימה ארוכה ומפורטת של הפרויקטים
שהקים הורדוס ברחבי המדינה ומחוצה לה</span>. <span dir="rtl">הרשימה כוללת
בנית ערים חדשות, ארמונות, מצודות, מקדשים, רחובות מקורים, שווקים</span>,
<span dir="rtl">גמנסאות, תאטרות מבני אמפיתאטרון, אמות מים ונמל</span> .
<span dir="rtl">הרחוב למרגלות הכותל לא הושלם</span> .
<span dir="rtl">עבודות חציבת הסלע בהמשך הרחוב הופסקו לפתע.</span>

<span dir="rtl">הרשימה כוללת אתרים שונים בארץ וברחבי האימפריה הרומית,
הורדוס בנה בירושלים</span>, <span dir="rtl">בשומרון, במקורות הירדן,
ביריחו, בקיסריה, באנטיפטרוס, בקיפרוס בהרודיון, במצדה</span>,
<span dir="rtl">בטריפוליס, בדמשק, בעכו, בגבל, בבירות, בצור, בצידון,
באשקלון ובאנטיוכיה, **ובכל הרשימה **</span> **<span dir="rtl">הזו לא
מוזכרת מערת המכפלה שבחברון</span> .**

<span dir="rtl">גם בבואו לתאר את חברון הוא מציין ש"מצבות האבות העשויות
שיש, נראות עד היום". אולם הוא לא מציין שהורדוס בנה מצבות אלו ואין הוא
מתאר כלל את המתחם הגדול, התוחם את</span> <span dir="rtl">קברי
האבות.</span>

<span dir="rtl">יתכן שבזמנו של יוסף בן מתתיהו מתחם המערה לא היה
קיים</span> . <span dir="rtl">תאור מערת המכפלה לאורך הדורות מחזק טענה
זו.</span>

<span dir="rtl">במאה השלישית מבקר רבי בנאה בקבר אברהם, כדי לציין את הקבר
בפני הטומאה</span>. <span dir="rtl">על פי ההלכה אין מציינים קברים שיש
עליהם מצבה וציון. חיפוש מערות קבורה וציונם נעשה</span>,
<span dir="rtl">רק במקום **שיש ספק להמצאם של קברים**. כגון שדה שנחרש או
מקום שאבד בו ציון הקבר</span>. <span dir="rtl">ניתן להסיק מכך שבמאה
השלישית מצבות קברי האבות נהרסו והיה צורך לציינם מחדש</span>.
<span dir="rtl">אולם אם נניח שמתחם זה הוא מתחם מערת המכפלה והוא נבנה
במאה הראשונה לפני הספירה מה טעם היה לציין את הקברים, הרי המבנה נשאר
בשלמותו עד היום הזה</span>?

<span dir="rtl">\[כמובן, השאלה אם בסיפור האגדתי על ר' בניה, יש אמת לגבי
הביקור עצמו, לדעתי, ניתן רק לומר, שאמוראי בבל לא חשבו שיש ציון על קברי
האבות\]</span>

<span dir="rtl">שאלה זו כבר נשאלה על ידי האשתורי הפרחי במאה הארבע
עשרה</span> .<span dir="rtl">"הרי סביב המערה מרובע גדול חומה גבוהה ...
ואם כן למה היה צריך לציין?"</span> <span dir="rtl">יתכן שרבי בנאה ציין
מקום אחר , שהיה מזוהה כמערת המכפלה . מקום שנהרס וצוין מחדש על ידי רבי
בנאה</span> .

<span dir="rtl">תאודוסיוס בן המאה השישית מציין שהמרחק בין מערת המכפלה
וחברון 9 מילין. שהם כ-3 ק"מ, ולא בתוך חברון כפי שהדבר נראה היום. יתכן
ומערת המכפלה זוהתה במקום אחר במאה השישית</span> .

<span dir="rtl">בשנת 570 לסה"נ מתאר הנוסע הנוצרי אנטונינוס מפלקנטינוס
כדהלן: "מבית לחם אל אלוני ממרא עשרים וארבע מילין שם קבורת אברהם יצחק
יעקב ושרה **וגם עצמות יוסף קבורות שם**, ויש שם בזיליקה בת 4 שורות שדרות
עמודים, באמצעה אטריום לא מכוסה, מחולק על ידי מחיצה. מצד אחד נכנסים
נוצרים ומצד שני יהודים</span>.<span dir="rtl">"</span>
**<span dir="rtl">על פי תאורו מערת המכפלה נמצאת באלוני ממרא ולא
בחברון</span> .**

<span dir="rtl">בשנת 670 לספירה מתעד הבישוף הצרפתי ארקולפוס את מערת
המכפלה כדלהלן: "אין הם קבורים כאשר רגליהם פונות מזרחה כנהוג באזורים
אחרים בעולם, אלא כלפי דרום וראשיהם פונים צפונה. **מקום הקברים מוקף גדר
אבן נמוכה מרובעת**. קבר האדם הראשון נמצא לא הרחק בקצה הצפוני של גדר האבן
המרובעת הוא קבור באדמה מכוסה עפר **האבות האחרים מכוסים עפר גם הם**.
לארבעה קבריהם מצבות קטנות המוצבות עליהם מסותתות ועשויות מאבן אחת בצורת
בסילקה". גם את שלושת המצבות הגסות והקטנות יותר של שלוש הנשים שרה רבקה
ולאה הקבורות באדמה ראה שם ארקולפוס.</span>

<span dir="rtl">ארקולפוס לא ראה את חומות המתחם הגבוהות אלא גדר אבן נמוכה
בלבד. הוא זהה את מקום קבורתו של האדם הראשון. אין זיהוי של מקום קבורת
האדם הראשון במתחם הנוכחי</span>. <span dir="rtl">על פי תאורו המצבות
מונחות על העפר ולא על רחבה מרוצפת מימי בית שני כפי שהדבר נראה
היום</span>. <span dir="rtl">מערת המכפלה שראה ארקולפוס שונה מהאתר המזוהה
כיום כמערת המכפלה.</span>

<span dir="rtl">במפת מידבא, מהמאה השביעית, מצוינים שני אתרים בקרבת
חברון, טרבינטוס ואלוני ממרא</span>. <span dir="rtl">מערת המכפלה לא
מוזכרת כלל.</span>

<span dir="rtl">רק מהמאה העשירית ואילך אנו מוצאים תאורים המתארים את מערת
המכפלה כפי שהיא נראית כיום. מוקדסי, הגאוגרף המוסלמי מתאר בשנת 985 לסה"נ:
"באמצע המבצר העשוי אבני גזית מסותתת מתרוממת כפה מוסלמית ומתחתיה קברו של
אברהם ,זה של יצחק לפני החלק המכוסה של המסגד, זה של יעקב בחלק האחורי. מול
כל נביא נמצאת אשתו".</span>

<span dir="rtl">ר' בנימין מטודלה (1173-1165):</span>

<span dir="rtl">"</span> <span dir="rtl">ושם הבמה הגדולה שקורין שנט
אברהם ועשו שם ששה קברים על שם אברהם ושרה יצחק ורבקה יעקב ולאה".</span>

<span dir="rtl">ר' פתחיה מרגנשבורג (1175-1164):</span>

<span dir="rtl">"</span> <span dir="rtl">והלך לחברון והנה על המערה היכל
גדול שבנה אברהם אבינו ויש בו אבנים
גדולות</span>.<span dir="rtl">"</span>

<span dir="rtl">ר' עובדיה מברטנורא (1488-1490)</span>

<span dir="rtl">"ופה בחברון על קבורת האבות בנין ישן נושן מאבנים גדולות
לא תאמינו כי יסופר</span>.<span dir="rtl">"</span>

<span dir="rtl">.....</span>

<span dir="rtl">עד המאה השביעית, מערת המכפלה זוהתה במקום אחר.</span>

<span dir="rtl">....</span>

<span dir="rtl">מענין לציין שבספרות הערבית יש ספקות והתלבטויות לגבי
זיהוי מתחם המערה כמערת המכפלה</span> .

<span dir="rtl">אבו עסאכיר (1203) מוסר בשם כאב אל אחבאר (656):</span>

<span dir="rtl">"ויהי כאשר השלים שלמה בן דוד את בנין בית המקדש בירושלים,
נגלה אליו אללה ויאמר לו, בנה לי בית על קברו של ידיד אברהם בנין לתהילה
ותפארת. ויצא שלמה ויבן בנין במקום הנקרא **אל ראמא**, ויגלה אללה אל שלמה
ויאמר לו, לא זה המקום אשר ביקשתי. שא עינך אל האור השופע מן השמים אל
האדמה וישא שלמה עיניו וירא והנה אור יורד מן השמים אל בקעה מבקעות חברון
וידע שלמה כי זה המקום ויבן את המבנה אשר על מערת המכפלה</span>.

<span dir="rtl">וכל מי שמתעניין יותר בארכיאולוגיה והדילמות של המיקום
והתיארוך, מומלץ לו לקרוא את כל המאמר. מסקנתו היא שעד התקופה המוסלמית היה
האתר בממרא, נחשב למערת המכפלה. וממרא אינה חברון אלא קרובה אליה.</span>

<span dir="rtl">חרם ראמת אל-חליל (המזוהה עם ממרא)</span>

<img src="media/image3.jpeg"
style="width:6.29167in;height:2.71686in"
alt="ראמת אל ח&#39;ליל - ציור משנת 1833, לערך" />

<span dir="rtl">ציור מ 1830</span>

<img src="media/image4.jpeg"
style="width:6.3125in;height:3.96285in"
alt="תמונה שמכילה חוץ, עץ, בניין, הריסות התיאור נוצר באופן אוטומטי" />

<span dir="rtl">אתר ממרא היום.</span>

<span dir="rtl">והנה מחקרים ארכיאולוגים מהשנים האחרונות ממש, אחד של
ארכיאולוג מקצועי ואחד של דוקטורנט מאוד אידיאולוגי.</span>

<u>YNET <span dir="rtl">דצמבר 2020 (נשים לב שזו כתבה עיתונאית, אך פרופ'
בן שלמה הוא אריכאולוג מקצועי). נעם ארנון הוא דובר היישוב היהודי
בחברון.</span></u>

<span dir="rtl">"מערת המכפלה מעולם לא נחקרה כמו שצריך", מסביר פרופ' בן
שלמה בריאיון ל-</span>ynet<span dir="rtl">. אם עד כה תיארכו את המבנה
לתקופת המלך הורדוס (ימי הבית השני), הרי שהמחקר החדשני מגלה כי "כבר
בתקופת בית המקדש הראשון מילא המקום תפקיד דתי מיוחד, וביקרו בו עולי רגל
ממקומות גיאוגרפיים שונים".</span>

<span dir="rtl">המחקר שארך שנתיים והתפרסם ביוני 2020 בכתב העת</span>
Israel Exploration Journal<span dir="rtl">, נערך בשיתוף נעם ארנון, דובר
היישוב היהודי בחברון ובעצמו דוקטורנט ללימודי ארץ ישראל באוניברסיטת בר
אילן - ובשיתוף פרופ' האנס מומסן, מומחה עולמי בזיהוי מקורות של כלי חרס
לפי הרכבם הכימי, מאוניברסיטת בון שבגרמניה. הוא מתבסס על ממצאים שהתגלו
במערה ופורסמו על ידי פרופ' זאב ייבין, הארכיאולוג שהיה אחראי על אזור
יהודה ושומרון לאחר 1967 מטעם אגף העתיקות של מדינת ישראל.</span>

**<span dir="rtl">.....</span>**

<span dir="rtl">פרופ' בן שלמה והחוקרים האחרים הצליחו לקבוע כי מערת
המכפלה היוותה מקום עלייה לרגל כבר בימי בית המקדש הראשון, "באמצעות
פיתוחים וטכנולוגיות שונות, שדרכם אפשר לחקור ולזהות את הרכב החומרים שמהם
עשויים כלי החרס, סוג המינרלים וחומרי הגלם שמהם הגיעה הקרמיקה, סוג הקרקע,
האזורים שבהם התגוררו המבקרים ועוד".</span>

<span dir="rtl">כך הגיעו למסקנה "שכלי החרס שנמצאו במערה הם בני כ-2,700
שנה, ויוצרו במאה ה-8 לפני הספירה", כדבריו. "מדובר בכלים מחרס ששורדים
אלפי שנים ומלמדים הרבה מאוד על התרבות החומרית, ההיסטוריה של האנשים, ועל
מי שיצר והביא אותם לאתר. לפעמים אפשר לגלות מה היה בכלים עצמם, וכך לפענח
את כל האינפורמציה שניתן לגלות".</span>

<span dir="rtl">......</span>

<span dir="rtl">לדברי פרופ' בן שלמה, הצליחו החוקרים לקבוע כי "שניים
מארבעת הכלים שנמצאו יוצרו בעיר חברון, ואילו החומר של שני הכלים הנוספים
אופייני לכלי חרס ירושלמיים מאותה תקופה היסטורית. גילוי זה יכול לאשר
שמערת המכפלה הייתה מקום עלייה לרגל בתקופת הבית הראשון".</span>

<span dir="rtl">......</span>

<span dir="rtl">"אנחנו עדיין ממשיכים לחקור כלים נוספים שנמצאו", מציין
החוקר, ומוסיף כי בשלב זה **לא ניתן לומר בבירור כי הכלים היו שייכים
ליהודים**. ....</span>

<span dir="rtl">"ברור שמישהו עבר שם בתקופה המדוברת והשאיר אחריו את
הכלים", הוא אומר. "על זה אין ויכוח. אבל כיום אין גישה למקום בעיקר בגלל
המוסלמים שאינם מאפשרים להיכנס מתחת לרצפת המבנה ולהגיע לממצאים נוספים. כל
הממצאים הם מתוך הפתח מאולם יצחק, שממנו זחלו החבר'ה הצעירים במחילה למבנה
מתקופת החשמונאים שנמצא למטה. מתחת לאותה מחילה נמצאת, כאמור, המערה
המדוברת".</span>

**<span dir="rtl">....</span>**

<span dir="rtl">מחיבור לטיני שנכתב בחברון ככל הנראה בסוף המאה העשירית
לספירה, עולה כי לאחר הכיבוש הערבי בשנת 638, [חיה קהילה יהודית קטנה
בחברון](https://www.ynet.co.il/articles/0,7340,L-5571779,00.html),
שהקימה בית כנסת בסמוך למערת המכפלה. סימוכין לבית הכנסת הזה נמצאו גם
בעדותו של רבי בנימין מטודלה, שביקר במערה במאה ה-12.</span>

<span dir="rtl">בתקופה הממלוכית (בין המאות 16-13) נחסם המעבר למבנה
המקורי, והותר ליהודים להגיע רק עד למדרגה השביעית, בסמוך לשער
הדרום-מזרחי. כך, במשך שנים, לא ניתן היה לדעת מה מסתתר וחבוי מתחת לרצפת
המבנה של הורדוס.</span>

<span dir="rtl">לאחר מלחמת ששת הימים - למעלה מ-700 שנים שבהן נאסרה
הכניסה ליהודים למערת המכפלה - הותר להם לשוב ולהתפלל בה. באוקטובר 1968
הפקיעה ישראל מידי הקאדי של חברון את חזקתו על מערת המכפלה, למרות שהשלטון
הישראלי שאף להשאיר את המקום כמסגד, והותר ליהודים להתפלל במקום שעתיים
בבוקר ושעה אחת בלבד אחר הצהריים.</span>

<span dir="rtl">שנים אחדות לאחר מכן, בעקבות תסיסה ציבורית, ניתנה האפשרות
ליהודים להתפלל בכל שעות היום, בדומה למוסלמים.</span>

<span dir="rtl">בפברואר 1994 הופר האיזון בעיצומו של חג הפורים, כשברוך
גולדשטיין נכנס אל המערה ורצח 29 מתפללים מוסלמים. בעקבות כך חולק המתחם
בין המתפללים היהודים למוסלמים, כאשר האולם המרכזי, אולם יצחק ורבקה, פתוח
בפני המתפללים המוסלמים בלבד רוב ימות השנה.</span>

<span dir="rtl">האתר קיבל גושפנקא לחשיבותו ביולי 2017, עם הכרזת אונסק"ו
על העיר העתיקה של חברון ומערת המכפלה כאתר מורשת עולמי.</span>

<span dir="rtl">המסקנות מהמחקר הארכיאולוגי **שמערת הקבורה עתיקה, וביקרו
בה רבים**. במקום אחר נאמר שנמצאו בה גם שלדים (כלומר נקברו שם עוד
אנשים).</span>

<span dir="rtl">מה שלא נאמר, **זה הקשר ליהודים לפני המאה השביעית (הכיבוש
המוסלמי)**.</span>

<span dir="rtl">צריך להעיר, שהעיר חברון בימי בית ראשון, הייתה עיר מרכזית
ביהודה בלבד. בימי בית שני הייתה באיזור הנקרא אידומאה שישבו בו
אדומים.</span>

<span dir="rtl"><u>ערוץ 7 – עבודת דוקטורט של נועם ארנון. (לא מחדש הרבה
על הנאמר קודם, אך מדגים איך אידאולוגיה משפיעה על מחקר...)</u></span>

"<span dir="rtl">התקופות המזוהות במערה הן **תקופת האבות, תקופת בית ראשון
ושני, תקופת המשנה והתלמוד** ומכל תקופה יש ממצאים ארכיאולוגיים מרתקים
וחשובים", אומר ארנון שבמחקרו המשתרע על פני כשש מאות עמודים הוא עוסק
במערה החל מתקופת הברונזה, תקופת האבות ועד סוף העת העתיקה. את התקופות
המאוחרות יותר הוא משאיר למחקרים הבאים ואולי גם לחוקרים הבאים</span>.

<span dir="rtl">ארנון מספר על תיעוד ארכיאולוגי והיסטורי רצוף שלדבריו
קיים במערה. הוא מספר על "התגלית במעמקי מערת המכפלה. צוות מדרשת חברון
שנכנס למעמקי המערה וגילה אותה, **מערה מימי האבות** ובתוכה גילינו ממצאים
**מימי בית ראשון**. הממצאים עברו חקירה מעמיקה", הוא מספר. מדובר בבדיקה
המתבצעת באמצעים טכנולוגיים חדישים הבוחנים את תכונות כלי החרס. "בעבר ידעו
לאפיין את כלי החרס ואת העבודה והעיבוד שלהם. בימינו יש בדיקות שנכנסות
להרכב הכימי של החרס במטרה לגלות מאיפה הגיעו אותם כלי חרס, איפה יצרו
אותם. ביצענו בדיקה באוניברסיטת אריאל ובמעבדה בחו"ל והסתבר שמקורם
**ממקומות שונים בארץ יהודה**, כלומר שכלי החרס הללו מעידים על **ביקורים
של יהודים ממקומות שונים**, מה שמלמד שהמקום היה ידוע כמקודש והושארו בו
כלי חרס ומנחות</span>".

<span dir="rtl">בדיקות המעבדה חשפו את גילו המדויק של המבנה המוכר לכולנו
מעל מערת המכפלה, מבנה שנבנה על ידי הורדוס, והוא למעשה **מבנה התפילה
היהודי** השלם היחיד שנותר על תילו מאז התקופה ההיא</span>.

"<span dir="rtl">**סקרנו את התיאורים בכתבי יוסף בן מתתיהו. הוא תיאר את
המבנה בצורה מדויקת.** היו לו מקורות שסיפרו לו על המבנה המיוחד. התגלית
האחרונה היא כתובות של יהודים בתוך המערה. הם ביקרו במאה רביעית והחמישית,
בתקופה הביזנטית. הם כתבו כתובות שמעידות על כך שיהודים ביקרו במקום כמקום
תפילה. זה משתלב עם מקורות חז"ל שמדגישים את חשיבות מערת המכפלה
והאבות</span>".

<span dir="rtl">.....</span>

<span dir="rtl">כשהוא מתבקש לספר על הגילויים שחשף צוות המדרשה כשירד
לעומק המערה מספר ארנון כי במחקרו מופיעים צילומים של אותו חקר בשטח.
"התגלתה מערה כפולה, מערת מכפלה. החלק העמוק יותר של המערה, **ששייך לתקופת
האבות** מכוסה באדמה ואי אפשר להגיע אליו היום, אבל יש שם גם מפלס מאוחר
יותר מתקופת הברזל, תקופת ממלכת יהודה ושם התגלו אותם כלי חרס שהתגלו
בפנים</span>".

<span dir="rtl">ארנון מציין כי "סוג המערות הזה שכיח מאוד בתקופת האבות
והבאתי במחקר כמה דוגמאות למערות כפולות שכאלה. גם תל חברון שנחשף תואם
בצורה מלאה את מקורות התנ"ך. בחברון זה ברור, מה שלא תמיד קיים במקומות
נוספים</span>".

<span dir="rtl">על הטיעונים שכפרו בעבר באמיתותה של המערה אומר ארנון כי
"גם דתות אחרות, גם הנצרות וגם האיסלאם, לא כופרות במערת המכפלה, אלא
חושבות שזה מקום מאוד נכון ואמתי אלא שהן היורשות שלו. כפירות על עצם היותה
של המערה הגיעו יותר מכיוונם של פוליטיקאים שטענו למסורת לא מבוססת. הטענות
הללו כבר לא קיימות. המחקר והנתונים הפריכו את הנתונים. הדברים מוכחים
לחלוטין</span>".

"<span dir="rtl">בשנים האחרונות התגלו גם כתובות עולי הרגל במערת המכפלה
שנכתבו על ידי יהודים ביוונית כמו ספרי התנ"ך שנכתבו יוונית, והתגלו במערת
המכפלה. המקום הפך מאתר פולקלור לאתר שהוא גם מדעי.</span>

<span dir="rtl">מאמר על כתובות על שער קדום, מאותו מחבר:</span>

<https://mhebron.org/wp-content/uploads/2019/08/d7a0d7a2d79d.pdf>

<span dir="rtl">הוא מצטט חוקרת **שמשערת** שהכותבים הם יהודים.</span>

<span dir="rtl">הוא מתארך אותן למאות הרביעית או החמישית, **אך אין ביסוס
במאמר לתיארוך**.</span>

<span dir="rtl">ברור שהדעה הקדומה של נועם ארנון, עושה כל קשר אנושי עם
המערה לקשר יהודי, גם בלי כל ביסוס.</span>

<span dir="rtl">צריך להעיר עוד, שקבורה במערות טבעיות או מלאכותיות, הייתה
נהוגה באיזורנו כבר מתקופת הברונזה הקדומה (יותר קדום מ 2000
לפנה"ס).</span>

<span dir="rtl">אין עוררין, לדעתי, על כך שמערת המכפלה היא מערת קבורה
קדומה ביותר. רק הקושי במחקר שלה בגלל קדושתה והרגישות הפוליטית, לא מאפשר
לקבוע את זמן הנקברים הראשונים בה. ועדיין לא נקבע המועד שבו התקדשה על
היהודים כקבורת אבותינו.</span>

<span dir="rtl">מצד שני, עצם העליה לקברי "צדיקים", היא מנהג שהיתה לו
התנגדות רבה בתקופת חז"ל, והתנגדות מסוימת גם היום, אך הלך והתפתח בימי
הבינים, בין השאר בהשפעת "הזיארה" המוסלמית.</span>

<span dir="rtl">לכן, סביר שמערת המכפלה היא מערת קבורה כנענית, שבשלב
מסוים קודשה, על ידי פגאנים, נוצרים ומוסלמים, (שהרי קדושה עוברת מדת לדת)
ואז אומצה על ידי יהודים כמערת המכפלה של ספר בראשית, לפני הנוצרים
והמוסלמים או אחריהם.</span>

<span dir="rtl">מבלי משים, אפילו הקטע מהפרשה, מעיד שגם המספר יודע שהיא
מערת קבורה כנענית (חתית)... שהרי בני חת מציעים לאברהם לקבור את שרה באחד
מקבריהם, והוא בוחר את מערת המכפלה...</span>

<span dir="rtl">אבל המחקר ההיסטורי של המערה והמבנה שמעליה, קשה ביותר.
הפער בין החוקר האקדמי החילוני, ובין החוקר הדתי הוא גדול ביותר. דעות
קדומות משפיעות על תוצאות מחקרים, כפי שכבר ראינו במקומות אחרים.</span>

<span dir="rtl">לדוגמה:</span>

<span dir="rtl">טוביה שגיב קרקה מסתמך על תעודות שונות כדי להראות שבתקופה
עתיקה נחשב אתר ממרא כקבר האבות, ורק אחר כך המערה בחברון.</span>

<span dir="rtl">נועם ארנון, משתמש באותן תעודות, כדי לטעון שבתקופה מסוימת
חל בלבול בין השמות ממרא וחברון....</span>

<span dir="rtl">אבל, זה לא החיסרון הגדול של מקומות קדושים, זה דווקא נחמד
שאפשר לחקור.</span>

<span dir="rtl">לאסוננו, מקומות קדושים הם מקור לשפיכות דמים, וככל שימעטו
כן ייטב.</span>

<span dir="rtl">ואם רק היה כותב ספר בראשית מוסיף, "ומקום מערת המכפלה לא
נודע..." היה חוסך דם רב.</span>
