**<span dir="rtl"><u>פרשת דברים – קרובינו ממזרח</u></span>**

**<span dir="rtl">דברים פרק ב'</span>**

<span dir="rtl">(א) וַנֵּפֶן וַנִּסַּע הַמִּדְבָּרָה דֶּרֶךְ יַם סוּף כַּאֲשֶׁר דִּבֶּר יהוה אֵלָי וַנָּסָב
אֶת הַר שֵׂעִיר יָמִים רַבִּים:</span>

<span dir="rtl">(ב) וַיֹּאמֶר יהוה אֵלַי לֵאמֹר:</span>

<span dir="rtl">(ג) רַב לָכֶם סֹב אֶת הָהָר הַזֶּה פְּנוּ לָכֶם צָפֹנָה:</span>

<span dir="rtl">(ד) וְאֶת הָעָם צַו לֵאמֹר אַתֶּם עֹבְרִים <u>בִּגְבוּל אֲחֵיכֶם בְּנֵי עֵשָׂו
הַיֹּשְׁבִים בְּשֵׂעִיר</u> וְיִירְאוּ מִכֶּם וְנִשְׁמַרְתֶּם מְאֹד:</span>

<span dir="rtl">(ה) אַל תִּתְגָּרוּ בָם כִּי לֹא אֶתֵּן לָכֶם מֵאַרְצָם עַד מִדְרַךְ כַּף רָגֶל <u>כִּי
יְרֻשָּׁה לְעֵשָׂו נָתַתִּי אֶת הַר שֵׂעִיר:</u></span>

<span dir="rtl">(ו) אֹכֶל תִּשְׁבְּרוּ מֵאִתָּם בַּכֶּסֶף וַאֲכַלְתֶּם וְגַם מַיִם תִּכְרוּ מֵאִתָּם בַּכֶּסֶף
וּשְׁתִיתֶם:</span>

<span dir="rtl">(ז) כִּי יהוה אֱלֹהֶיךָ בֵּרַכְךָ בְּכֹל מַעֲשֵׂה יָדֶךָ יָדַע לֶכְתְּךָ אֶת הַמִּדְבָּר
הַגָּדֹל הַזֶּה זֶה אַרְבָּעִים שָׁנָה יהוה אֱלֹהֶיךָ עִמָּךְ לֹא חָסַרְתָּ דָּבָר:</span>

<span dir="rtl">(ח) וַנַּעֲבֹר מֵאֵת <u>אַחֵינוּ בְנֵי עֵשָׂו</u> הַיּשְׁבִים בְּשֵׂעִיר מִדֶּרֶךְ
הָעֲרָבָה מֵאֵילַת וּמֵעֶצְיֹן גָּבֶר וַנֵּפֶן וַנַּעֲבֹר דֶּרֶךְ מִדְבַּר מוֹאָב:</span>

<span dir="rtl">(ט) וַיֹּאמֶר יהוה אֵלַי אַל תָּצַר אֶת מוֹאָב וְאַל תִּתְגָּר בָּם מִלְחָמָה כִּי
לֹא אֶתֵּן לְךָ מֵאַרְצוֹ <u>יְרֻשָּׁה כִּי לִבְנֵי לוֹט נָתַתִּי אֶת עָר</u> יְרֻשָּׁה:</span>

<span dir="rtl">.......</span>

<span dir="rtl">(יז) וַיְדַבֵּר יהוה אֵלַי לֵאמֹר:</span>

<span dir="rtl">(יח) אַתָּה עֹבֵר הַיּוֹם אֶת גְּבוּל מוֹאָב אֶת עָר:</span>

<span dir="rtl">(יט) וְקָרַבְתָּ מוּל בְּנֵי עַמּוֹן אַל תְּצֻרֵם וְאַל תִּתְגָּר בָּם כִּי לֹא אֶתֵּן
מֵאֶרֶץ בְּנֵי עַמּוֹן לְךָ <u>יְרֻשָּׁה כִּי לִבְנֵי לוֹט נְתַתִּיהָ יְרֻשָּׁה</u>:</span>

**<span dir="rtl">ואחר כך, מתחילות המלחמות. תחילה מול סיחון מלך האמורי,
ועוג מלך הבשן בצד המזרחי של הירדן, ואחר כך נגד 'עמי כנען' בצד המערבי של
הירדן. במה זכו אדום, מואב ועמון?</span>**

**<span dir="rtl">דברים פרק ב', "משוחח" היטב עם סיפורי ספר
בראשית.</span>**

**<span dir="rtl">איך נוצרים עמים....</span>**

**<span dir="rtl">בראשית י"ט</span>**

<span dir="rtl">(ל) וַיַּעַל לוֹט מִצּוֹעַר וַיֵּשֶׁב בָּהָר וּשְׁתֵּי בְנֹתָיו עִמּוֹ כִּי יָרֵא לָשֶׁבֶת
בְּצוֹעַר וַיֵּשֶׁב בַּמְּעָרָה הוּא וּשְׁתֵּי בְנֹתָיו:</span>

<span dir="rtl">(לא) וַתֹּאמֶר הַבְּכִירָה אֶל הַצְּעִירָה אָבִינוּ זָקֵן וְאִישׁ אֵין בָּאָרֶץ לָבוֹא
עָלֵינוּ כְּדֶרֶךְ כָּל הָאָרֶץ:</span>

<span dir="rtl">(לב) לְכָה נַשְׁקֶה אֶת אָבִינוּ יַיִן וְנִשְׁכְּבָה עִמּוֹ וּנְחַיֶּה מֵאָבִינוּ
זָרַע:</span>

<span dir="rtl">(לג) וַתַּשְׁקֶיןָ אֶת אֲבִיהֶן יַיִן בַּלַּיְלָה הוּא וַתָּבֹא הַבְּכִירָה וַתִּשְׁכַּב אֶת
אָבִיהָ וְלֹא יָדַע בְּשִׁכְבָהּ וּבְקוּמָהּ:</span>

<span dir="rtl">(לד) וַיְהִי מִמָּחֳרָת וַתֹּאמֶר הַבְּכִירָה אֶל הַצְּעִירָה הֵן שָׁכַבְתִּי אֶמֶשׁ אֶת
אָבִי נַשְׁקֶנּוּ יַיִן גַּם הַלַּיְלָה וּבֹאִי שִׁכְבִי עִמּוֹ וּנְחַיֶּה מֵאָבִינוּ זָרַע:</span>

<span dir="rtl">(לה) וַתַּשְׁקֶיןָ גַּם בַּלַּיְלָה הַהוּא אֶת אֲבִיהֶן יָיִן וַתָּקָם הַצְּעִירָה וַתִּשְׁכַּב
עִמּוֹ וְלֹא יָדַע בְּשִׁכְבָהּ וּבְקֻמָהּ:</span>

<span dir="rtl">(לו) וַתַּהֲרֶיןָ שְׁתֵּי בְנוֹת לוֹט מֵאֲבִיהֶן:</span>

<span dir="rtl">(לז) וַתֵּלֶד הַבְּכִירָה בֵּן <u>וַתִּקְרָא שְׁמוֹ מוֹאָב הוּא אֲבִי מוֹאָב עַד
הַיּוֹם:</u></span>

<span dir="rtl">(לח) וְהַצְּעִירָה גַם הִוא יָלְדָה בֵּן <u>וַתִּקְרָא שְׁמוֹ בֶּן עַמִּי הוּא אֲבִי
בְנֵי עַמּוֹן עַד הַיּוֹם</u>:</span>

**<span dir="rtl">וצריך לזכור מיהו לוט:</span>**

**<span dir="rtl">בראשית פרק י"א</span>**

<span dir="rtl">(כז) וְאֵלֶּה תּוֹלְדֹת תֶּרַח תֶּרַח הוֹלִיד אֶת אַבְרָם אֶת נָחוֹר וְאֶת הָרָן
וְהָרָן הוֹלִיד אֶת לוֹט:</span>

**<span dir="rtl">בראשית פרק י"ב</span>**

<span dir="rtl">(ד) וַיֵּלֶךְ אַבְרָם כַּאֲשֶׁר דִּבֶּר אֵלָיו יהוה וַיֵּלֶךְ אִתּוֹ לוֹט וְאַבְרָם בֶּן
חָמֵשׁ שָׁנִים וְשִׁבְעִים שָׁנָה בְּצֵאתוֹ מֵחָרָן:</span>

**<span dir="rtl">לוט הוא בן אחיו של אברהם, אבל גם בנו המאומץ או אחיו
המאומץ, והוא נודד איתו לארץ.</span>**

**<span dir="rtl">ועשיו (אדום) הוא אחינו בכלל...</span>**

**<span dir="rtl">בראשית כ"ה</span>**

<span dir="rtl">(ל) וַיֹּאמֶר עֵשָׂו אֶל יַעֲקֹב הַלְעִיטֵנִי נָא מִן הָאָדֹם הָאָדֹם הַזֶּה כִּי עָיֵף
אָנֹכִי עַל כֵּן קָרָא שְׁמוֹ אֱדוֹם:</span>

**<span dir="rtl">בראשית ל"ב</span>**

<span dir="rtl">(ד) וַיִּשְׁלַח יַעֲקֹב מַלְאָכִים לְפָנָיו אֶל עֵשָׂו אָחִיו <u>אַרְצָה שֵׂעִיר שְׂדֵה
אֱדוֹם</u>:</span>

<span dir="rtl">(ה) וַיְצַו אֹתָם לֵאמֹר כֹּה תֹאמְרוּן לַאדֹנִי לְעֵשָׂו כֹּה אָמַר עַבְדְּךָ יַעֲקֹב
עִם לָבָן גַּרְתִּי וָאֵחַר עַד עָתָּה:</span>

**<span dir="rtl">בראשית ל"ו</span>**

<span dir="rtl">(ח) וַיֵּשֶׁב עֵשָׂו בְּהַר שֵׂעִיר עֵשָׂו הוּא אֱדוֹם:</span>

<span dir="rtl">(ט) וְאֵלֶּה תֹּלְדוֹת עֵשָׂו אֲבִי אֱדוֹם בְּהַר שֵׂעִיר:</span>

<span dir="rtl">(י) אֵלֶּה שְׁמוֹת בְּנֵי עֵשָׂו אֱלִיפַז בֶּן עָדָה אֵשֶׁת עֵשָׂו רְעוּאֵל בֶּן בָּשְׂמַת
אֵשֶׁת עֵשָׂו:</span>

<span dir="rtl">(יא) וַיִּהְיוּ בְּנֵי אֱלִיפָז תֵּימָן אוֹמָר צְפוֹ וְגַעְתָּם וּקְנַז:</span>

<span dir="rtl">(יב) וְתִמְנַע הָיְתָה פִילֶגֶשׁ לֶאֱלִיפַז בֶּן עֵשָׂו וַתֵּלֶד לֶאֱלִיפַז אֶת עֲמָלֵק
אֵלֶּה בְּנֵי עָדָה אֵשֶׁת עֵשָׂו:</span>

<span dir="rtl">.....</span>

<span dir="rtl">(לא) וְאֵלֶּה הַמְּלָכִים אֲשֶׁר מָלְכוּ בְּאֶרֶץ אֱדוֹם לִפְנֵי מְלָךְ מֶלֶךְ לִבְנֵי
יִשְׂרָאֵל:</span>

<span dir="rtl">(לב) וַיִּמְלֹךְ בֶּאֱדוֹם בֶּלַע בֶּן בְּעוֹר וְשֵׁם עִירוֹ דִּנְהָבָה:</span>

<span dir="rtl">(לג) וַיָּמָת בָּלַע וַיִּמְלֹךְ תַּחְתָּיו יוֹבָב בֶּן זֶרַח מִבָּצְרָה:</span>

<span dir="rtl">(לד) וַיָּמָת יוֹבָב וַיִּמְלֹךְ תַּחְתָּיו חֻשָׁם מֵאֶרֶץ הַתֵּימָנִי:</span>

<span dir="rtl">(לה) וַיָּמָת חֻשָׁם וַיִּמְלֹךְ תַּחְתָּיו הֲדַד בֶּן בְּדַד הַמַּכֶּה אֶת מִדְיָן בִּשְׂדֵה
מוֹאָב וְשֵׁם עִירוֹ עֲוִית:</span>

<span dir="rtl">(לו) וַיָּמָת הֲדָד וַיִּמְלֹךְ תַּחְתָּיו שַׂמְלָה מִמַּשְׂרֵקָה:</span>

<span dir="rtl">(לז) וַיָּמָת שַׂמְלָה וַיִּמְלֹךְ תַּחְתָּיו שָׁאוּל מֵרְחֹבוֹת הַנָּהָר:</span>

<span dir="rtl">(לח) וַיָּמָת שָׁאוּל וַיִּמְלֹךְ תַּחְתָּיו בַּעַל חָנָן בֶּן עַכְבּוֹר:</span>

<span dir="rtl">(לט) וַיָּמָת בַּעַל חָנָן בֶּן עַכְבּוֹר וַיִּמְלֹךְ תַּחְתָּיו הֲדַר וְשֵׁם עִירוֹ פָּעוּ
וְשֵׁם אִשְׁתּוֹ מְהֵיטַבְאֵל בַּת מַטְרֵד בַּת מֵי זָהָב:</span>

<span dir="rtl">(מ) וְאֵלֶּה שְׁמוֹת אַלּוּפֵי עֵשָׂו לְמִשְׁפְּחֹתָם לִמְקֹמֹתָם בִּשְׁמֹתָם אַלּוּף תִּמְנָע
אַלּוּף עַלְוָה אַלּוּף יְתֵת:..............</span>

**<span dir="rtl">לא כל כך חשובים לנו פרטי ההיסטוריה המקראית של אדום
(הקבלה הספרדית עושה מטעמים מאינפורמציה שאין לה הקשר, כביכול, לתולדות עם
ישראל, ומשייכת דברים אלה למבנה האלוהות). אבל, צריך לשים לב שהעורך,
בהכניסו פרטים כאלה, רואה באדום כמעט חלק מישראל, ואמנם גם השמות עבריים
ממש. בספרות המקראית יש יסודות מיהודה, ומישראל, והנה גם מאדום.</span>**

**<span dir="rtl">כמובן, היחסים עם אדום נעים בין אח, לנכבש, לשונא,
למתעלל...</span>**

**<span dir="rtl">מלכים א' פרק י"א</span>**

<span dir="rtl">(יד) וַיָּקֶם יהוה שָׂטָן לִשְׁלֹמֹה אֵת הֲדַד הָאֲדֹמִי מִזֶּרַע הַמֶּלֶךְ הוּא
בֶּאֱדוֹם:</span>

<span dir="rtl">(טו) וַיְהִי בִּהְיוֹת דָּוִד אֶת אֱדוֹם בַּעֲלוֹת יוֹאָב שַׂר הַצָּבָא לְקַבֵּר אֶת
הַחֲלָלִים וַיַּךְ כָּל זָכָר בֶּאֱדוֹם:</span>

<span dir="rtl">(טז) כִּי שֵׁשֶׁת חֳדָשִׁים יָשַׁב שָׁם יוֹאָב וְכָל יִשְׂרָאֵל עַד הִכְרִית כָּל זָכָר
בֶּאֱדוֹם:</span>

<span dir="rtl">(יז) וַיִּבְרַח אֲדַד הוּא וַאֲנָשִׁים אֲדֹמִיִּים מֵעַבְדֵי אָבִיו אִתּוֹ לָבוֹא
מִצְרָיִם וַהֲדַד נַעַר קָטָן:</span>

<span dir="rtl">....</span>

<span dir="rtl">(כא) וַהֲדַד שָׁמַע בְּמִצְרַיִם כִּי שָׁכַב דָּוִד עִם אֲבֹתָיו וְכִי מֵת יוֹאָב שַׂר
הַצָּבָא וַיֹּאמֶר הֲדַד אֶל פַּרְעֹה שַׁלְּחֵנִי וְאֵלֵךְ אֶל אַרְצִי:</span>

<span dir="rtl">......</span>

<span dir="rtl">(כו) וְיָרָבְעָם בֶּן נְבָט אֶפְרָתִי מִן הַצְּרֵדָה וְשֵׁם אִמּוֹ צְרוּעָה אִשָּׁה
אַלְמָנָה עֶבֶד לִשְׁלֹמֹה וַיָּרֶם יָד בַּמֶּלֶךְ:</span>

<span dir="rtl">(כז) וְזֶה הַדָּבָר אֲשֶׁר הֵרִים יָד בַּמֶּלֶךְ שְׁלֹמֹה בָּנָה אֶת הַמִּלּוֹא סָגַר אֶת
פֶּרֶץ עִיר דָּוִד אָבִיו:</span>

**<span dir="rtl">מעניין, ממלכת שלמה מתפוררת על ידי אדום ועל ידי ישראל
(הממלכה הצפונית) במקביל... ולא חשוב כלל, אם ממלכת שלמה הייתה קיימת או
לא, חשוב שהעמים שמדובר בהם "רוקדים" זה מול זה.</span>**

**<span dir="rtl">מלכים ב' פרק ג'</span>**

<span dir="rtl">(ז) וַיֵּלֶךְ וַיִּשְׁלַח אֶל יְהוֹשָׁפָט מֶלֶךְ יְהוּדָה לֵאמֹר מֶלֶךְ מוֹאָב פָּשַׁע בִּי
הֲתֵלֵךְ אִתִּי אֶל מוֹאָב לַמִּלְחָמָה וַיֹּאמֶר אֶעֱלֶה כָּמוֹנִי כָמוֹךָ כְּעַמִּי כְעַמֶּךָ כְּסוּסַי
כְּסוּסֶיךָ:</span>

<span dir="rtl">(ח) וַיֹּאמֶר אֵי זֶה הַדֶּרֶךְ נַעֲלֶה וַיֹּאמֶר דֶּרֶךְ מִדְבַּר אֱדוֹם:</span>

<span dir="rtl">(ט) וַיֵּלֶךְ מֶלֶךְ יִשְׂרָאֵל וּמֶלֶךְ יְהוּדָה <u>וּמֶלֶךְ אֱדוֹם</u> וַיָּסֹבּוּ דֶּרֶךְ
שִׁבְעַת יָמִים וְלֹא הָיָה מַיִם לַמַּחֲנֶה וְלַבְּהֵמָה אֲשֶׁר בְּרַגְלֵיהֶם:</span>

<span dir="rtl">(י) וַיֹּאמֶר מֶלֶךְ יִשְׂרָאֵל אֲהָהּ כִּי קָרָא יהוה לִשְׁלֹשֶׁת הַמְּלָכִים הָאֵלֶּה
לָתֵת אוֹתָם בְּיַד מוֹאָב:</span>

**<span dir="rtl">יהודה, ישראל ואדום נלחמים כתף אל כתף במואב. שוב, אחים
ואויבים....</span>**

**<span dir="rtl">דברים כ"ג</span>**

<span dir="rtl">(ח) לֹא תְתַעֵב אֲדֹמִי כִּי אָחִיךָ הוּא לֹא תְתַעֵב מִצְרִי כִּי גֵר הָיִיתָ
בְאַרְצוֹ:</span>

<span dir="rtl">(ט) בָּנִים אֲשֶׁר יִוָּלְדוּ לָהֶם דּוֹר שְׁלִישִׁי יָבֹא לָהֶם בִּקְהַל
יהוה:</span>

**<span dir="rtl">אבל, משום מה, כנראה בתקופה מסוימת שנאה למואב
ועמון:</span>**

**<span dir="rtl">דברים כ"ג</span>**

<span dir="rtl">(ד) לֹא יָבֹא עַמּוֹנִי וּמוֹאָבִי בִּקְהַל יהוה גַּם דּוֹר עֲשִׂירִי לֹא יָבֹא
לָהֶם בִּקְהַל יהוה עַד עוֹלָם:</span>

**<span dir="rtl">נראה שנישואי תערובת עם עמים אלה היו גם היו.</span>**

<span dir="rtl"></span>

**<span dir="rtl">עמוס פרק א – האח הבוגד...</span>**

<span dir="rtl">(יא) כֹּה אָמַר יהוה עַל שְׁלשָׁה פִּשְׁעֵי אֱדוֹם וְעַל אַרְבָּעָה לֹא אֲשִׁיבֶנּוּ
<u>עַל רָדְפוֹ בַחֶרֶב אָחִיו וְשִׁחֵת רַחֲמָיו</u> וַיִּטְרֹף לָעַד אַפּוֹ וְעֶבְרָתוֹ שְׁמָרָה
נֶצַח:</span>

<span dir="rtl">(יב) וְשִׁלַּחְתִּי אֵשׁ בְּתֵימָן וְאָכְלָה אַרְמְנוֹת בָּצְרָה:</span>

**<span dir="rtl">עמוס לא קרא על מעשיו הנוראים של יואב בן צרויה
באדום....</span>**

**<span dir="rtl">אבל אותו עמוס, מספר פסוקים אחר כך, בפרק ב':</span>**

<span dir="rtl">(א) כֹּה אָמַר יהוה עַל שְׁלשָׁה פִּשְׁעֵי מוֹאָב וְעַל אַרְבָּעָה לֹא אֲשִׁיבֶנּוּ עַל
שָׂרְפוֹ <u>עַצְמוֹת מֶלֶךְ אֱדוֹם</u> לַשִּׂיד:</span>

<span dir="rtl">(ב) וְשִׁלַּחְתִּי אֵשׁ בְּמוֹאָב וְאָכְלָה אַרְמְנוֹת הַקְּרִיּוֹת וּמֵת בְּשָׁאוֹן מוֹאָב
בִּתְרוּעָה בְּקוֹל שׁוֹפָר:</span>

**<span dir="rtl">אח זה אח... (מואב האומה היחידה שעמוס מזכיר, שחטאה לא
כנגד ישראל!)</span>**

**<span dir="rtl">ולהיכן בורחים מיהודה בעת צרה?</span>**

**<span dir="rtl">שמואל א כ"ב</span>**

<span dir="rtl">(ג) וַיֵּלֶךְ דָּוִד מִשָּׁם <u>מִצְפֵּה מוֹאָב וַיֹּאמֶר אֶל מֶלֶךְ מוֹאָב יֵצֵא נָא
אָבִי וְאִמִּי אִתְּכֶם</u> עַד אֲשֶׁר אֵדַע מַה יַּעֲשֶׂה לִּי אֱלֹהִים:</span>

<span dir="rtl">(ד) וַיַּנְחֵם אֶת פְּנֵי מֶלֶךְ מוֹאָב וַיֵּשְׁבוּ עִמּוֹ כָּל יְמֵי הֱיוֹת דָּוִד
בַּמְּצוּדָה:</span>

**<span dir="rtl">רות פרק א'</span>**

<span dir="rtl">(א) וַיְהִי בִּיְמֵי שְׁפֹט הַשֹּׁפְטִים וַיְהִי רָעָב בָּאָרֶץ וַיֵּלֶךְ אִישׁ מִבֵּית לֶחֶם
יְהוּדָה לָגוּר <u>בִּשְׂדֵי מוֹאָב</u> הוּא וְאִשְׁתּוֹ וּשְׁנֵי בָנָיו:</span>

**<span dir="rtl">ירמיהו מ'</span>**

<span dir="rtl">(יא) וְגַם כָּל הַיְּהוּדִים אֲשֶׁר <u>בְּמוֹאָב וּבִבְנֵי עַמּוֹן וּבֶאֱדוֹם</u>
וַאֲשֶׁר בְּכָל הָאֲרָצוֹת שָׁמְעוּ כִּי נָתַן מֶלֶךְ בָּבֶל שְׁאֵרִית לִיהוּדָה וְכִי הִפְקִיד עֲלֵיהֶם אֶת
גְּדַלְיָהוּ בֶּן אֲחִיקָם בֶּן שָׁפָן:</span>

**<span dir="rtl">ואפילו "אחרית הימים" של שכנינו ממזרח דומה לשלנו, על פי
הנביא ירמיהו:</span>**

**<span dir="rtl">ירמיהו מ"ח פרק על מואב</span>**

<span dir="rtl">(יג) <u>וּבֹשׁ מוֹאָב מִכְּמֹושׁ כַּאֲשֶׁר בֹּשׁוּ בֵּית יִשְׂרָאֵל מִבֵּית אֵל</u>
מִבְטֶחָם:</span>

**<span dir="rtl">...(יש לשים לב, שירמיהו מייצג את <u>יהודה</u> בעלת הדת
של תקופת יאשיהו, השונה מזו של <u>ישראל</u> בעלת העגלים בבית אל ובדן,
שנחרבת בתקופת חזקיהו, "ומטוהרת" בתקופת יאשיהו)</span>**

<span dir="rtl">(מו) אוֹי לְךָ מוֹאָב אָבַד עַם כְּמֹושׁ כִּי לֻקְּחוּ בָנֶיךָ בַּשֶּׁבִי וּבְנֹתֶיךָ
בַּשִּׁבְיָה:</span>

<span dir="rtl">(מז) וְשַׁבְתִּי שְׁבוּת מוֹאָב בְּאַחֲרִית הַיָּמִים נְאֻם יהוה עַד הֵנָּה מִשְׁפַּט
מוֹאָב:</span>

**<span dir="rtl">(נבואת חורבן ונחמה, ממש כמו ליהודה).</span>**

**<span dir="rtl">ירמיהו מ"ט, פרק על עמון ועמים שכנים אחרים</span>**

<span dir="rtl">(ד) מַה תִּתְהַלְלִי בָּעֲמָקִים זָב עִמְקֵךְ הַבַּת הַשֹּׁובֵבָה הַבֹּטְחָה בְּאֹצְרֹתֶיהָ מִי
יָבֹוא אֵלָי:</span>

<span dir="rtl">(ה) הִנְנִי מֵבִיא עָלַיִךְ פַּחַד נְאֻם אֲדֹנָי יהוה צְבָאֹות מִכָּל סְבִיבָיִךְ
וְנִדַּחְתֶּם אִישׁ לְפָנָיו וְאֵין מְקַבֵּץ לַנֹּדֵד:</span>

<span dir="rtl">(ו) <u>וְאַחֲרֵי כֵן אָשִׁיב אֶת שְׁבוּת בְּנֵי עַמֹּון</u> נְאֻם
יהוה:</span>

**<span dir="rtl">יאשיהו מייצר את הייחוד והקנאות של יהודה כנגד פולחני
העמים השכנים:</span>**

**<span dir="rtl">מלכים ב' כ"ג</span>**

<span dir="rtl">(יג) וְאֶת הַבָּמוֹת אֲשֶׁר עַל פְּנֵי יְרוּשָׁלַם אֲשֶׁר מִימִין לְהַר הַמַּשְׁחִית
אֲשֶׁר בָּנָה שְׁלֹמֹה מֶלֶךְ יִשְׂרָאֵל <u>לְעַשְׁתֹּרֶת שִׁקֻּץ צִידֹנִים וְלִכְמוֹשׁ שִׁקֻּץ מוֹאָב וּלְמִלְכֹּם תּוֹעֲבַת
בְּנֵי עַמּוֹן</u> טִמֵּא הַמֶּלֶךְ:</span>

<span dir="rtl">(יד) וְשִׁבַּר אֶת הַמַּצֵּבוֹת וַיִּכְרֹת אֶת הָאֲשֵׁרִים וַיְמַלֵּא אֶת מְקוֹמָם עַצְמוֹת
אָדָם:</span>

<span dir="rtl">(טו) <u>וְגַם אֶת הַמִּזְבֵּחַ אֲשֶׁר בְּבֵית אֵל הַבָּמָה אֲשֶׁר עָשָׂה יָרָבְעָם בֶּן
נְבָט אֲשֶׁר הֶחֱטִיא אֶת יִשְׂרָאֵל</u> גַּם אֶת הַמִּזְבֵּחַ הַהוּא וְאֶת הַבָּמָה נָתָץ וַיִּשְׂרֹף אֶת הַבָּמָה
הֵדַק לְעָפָר וְשָׂרַף אֲשֵׁרָה:</span>

**<span dir="rtl">בשוּרה אחת: צידון (כנענים), מואב, עמון, ישראל. רק יהודה
"צדיקים".</span>**

**<span dir="rtl">ונישואי תערובת?</span>**

**<span dir="rtl">כולנו מכירים את רות המואביה, סבתא רבתא של דוד מלך
ישראל.</span>**

**<span dir="rtl">זה לא הכל:</span>**

**<span dir="rtl">מלכים א י"ד</span>**

<span dir="rtl">(כא) וּרְחַבְעָם בֶּן שְׁלֹמֹה מָלַךְ בִּיהוּדָה בֶּן אַרְבָּעִים וְאַחַת שָׁנָה רְחַבְעָם
בְּמָלְכוֹ וּשְׁבַע עֶשְׂרֵה שָׁנָה מָלַךְ בִּירוּשָׁלַם הָעִיר אֲשֶׁר בָּחַר יהוה לָשׂוּם אֶת שְׁמוֹ שָׁם מִכֹּל
שִׁבְטֵי יִשְׂרָאֵל **וְשֵׁם אִמּוֹ נַעֲמָה הָעַמֹּנִית**:</span>

**<span dir="rtl">נחמיה פרק י"ג</span>**

<span dir="rtl">(כג) גַּם בַּיָּמִים הָהֵם רָאִיתִי אֶת הַיְּהוּדִים הֹשִׁיבוּ נָשִׁים אַשְׁדֳּודִיּוֹת
עַמֳּונִיּוֹת מוֹאֲבִיּוֹת:</span>

<span dir="rtl">(כד) וּבְנֵיהֶם חֲצִי מְדַבֵּר אַשְׁדּוֹדִית וְאֵינָם מַכִּירִים לְדַבֵּר יְהוּדִית
וְכִלְשׁוֹן עַם וָעָם:</span>

**<span dir="rtl">נחמיה ובעיקר עזרא הקנאי מנסים להתמודד עם התופעה, אך
ההצלחה, כנראה, לא גדולה יותר מאשר בימינו.</span>**

**<span dir="rtl">מענין גם הפסוק הבא בספר נחמיה:</span>**

**<span dir="rtl">נחמיה ב'</span>**

<span dir="rtl">(יט) וַיִּשְׁמַע סַנְבַלַּט הַחֹרֹנִי <u>וְטֹבִיָּה הָעֶבֶד הָעַמּוֹנִי</u> וְגֶשֶׁם
הָעַרְבִי וַיַּלְעִגוּ לָנוּ וַיִּבְזוּ עָלֵינוּ וַיֹּאמְרוּ מָה הַדָּבָר הַזֶּה אֲשֶׁר אַתֶּם עֹשִׂים הַעַל הַמֶּלֶךְ
אַתֶּם מֹרְדִים:</span>

**<span dir="rtl">טוביה "העבד העמוני" בין המתנכלים לשבי ציון. אבל ברור
שטוביה הוא שם של אדם העובד את יהוה, על פי הסיומת יה... מה קורה לעמונים
בינתיים? האם הם מנסים להשתלב דווקא ביהודה?</span>**

**<span dir="rtl">מי לבטח השתלב ביהודה?</span>**

**<span dir="rtl">קודם כל שארית ישראל לאחר חורבן שומרון על ידי האשורים.
על כך יש עדויות בספר מלכים, ועדויות עקיפות מהעובדה שספר מלכים מכיל
סיפורים שללא ספק חוברו בתרבות "הישראלית" ולא בתרבות "היהודאית" (כמו למשל
מחזור סיפורי יוסף).</span>**

**<span dir="rtl">אחר כך, האדומים (שראינו שגם להם יש שרידי היסטוריה, או
נרטיב, בתנ"ך). האדומים נדחקים מארצם על ידי הנבטים, ומתרכזים בצד המערבי
של הערבה ואחר כך עולים צפונה (מעלה אדומים, מישור אדומים...). לפי יוסף בן
מתתיהו, יוחנן הורקנוס כובש אותם ומכריח אותם להימול ולהתייהד. לפי גיאוגרף
יווני מהמאה הראשונה לפנה"ס, סטראבון:</span>**

<span dir="rtl">"האדומים הם נבטים **(?)** שגלו מארצם בגלל מרד ונתחברו אל
היהודים והשתתפו עמהם באותם החוקים עצמם</span>.<span dir="rtl">" **כלומר,
מרצונם**.</span>

**<span dir="rtl">וספק מי מדייק יותר.</span>**

**<span dir="rtl">אבל ברור, שהורדוס היה אדומי, שהאדומים השתתפו במרד נגד
הרומאים, כיהודים (אבל עדיין מאופיינים) ואחר כך הם כבר יהודים לכל
דבר.</span>**

**<span dir="rtl">בסוף המאה הראשונה לספירה, אחרי חורבן הבית השני, עם
ישראל הוא כבר תערובת אתנית של יהודה, ישראל, אדום, עמון ומואב.</span>**

**<span dir="rtl">האם הקירבה בין עמים אלה אפשרה התבוללות זו?</span>**

**<span dir="rtl">היסוד הברור ביותר המאפיין קירבה בין תרבויות, הוא
השפה.</span>**

**<span dir="rtl">הפילולוגים מאפיינים את השפות העתיקות, לפי משפחות
קירבה.</span>**

**<span dir="rtl">הינה קטע מתוך "סולם השפות" השמי. מתוך האתר:</span>**

[https://he.wikipedia.org/wiki/%D7%A9%D7%A4%D7%95%D7%AA\_%D7%A9%D7%9E%D7%99%D7%95%D7%AA<span dir="rtl">\#מיון_השפות_והעמים_השמיים</span>](https://he.wikipedia.org/wiki/%D7%A9%D7%A4%D7%95%D7%AA_%D7%A9%D7%9E%D7%99%D7%95%D7%AA#מיון_השפות_והעמים_השמיים)

[<span dir="rtl">שמיות צפוניות
מערביות</span>](https://he.wikipedia.org/w/index.php?title=%D7%A9%D7%A4%D7%95%D7%AA_%D7%A9%D7%9E%D7%99%D7%95%D7%AA_%D7%A6%D7%A4%D7%95%D7%A0%D7%99%D7%95%D7%AA_%D7%9E%D7%A2%D7%A8%D7%91%D7%99%D7%95%D7%AA&action=edit&redlink=1) [<span dir="rtl">לבנטיניות</span>](https://he.wikipedia.org/wiki/%D7%9C%D7%91%D7%A0%D7%98)

- **[<span dir="rtl">אמורית</span>](https://he.wikipedia.org/wiki/%D7%90%D7%9E%D7%95%D7%A8%D7%99%D7%AA) -
  <span dir="rtl">ככל הנראה קבוצת שפות שמשתקפות ב[ממצאים מתקופת
  הברונזה](https://he.wikipedia.org/w/index.php?title=%D7%90%D7%9C%D7%A4%D7%91%D7%99%D7%AA%D7%99%D7%9D_%D7%91%D7%AA%D7%A7%D7%95%D7%A4%D7%AA_%D7%94%D7%91%D7%A8%D7%95%D7%A0%D7%96%D7%94_%D7%94%D7%AA%D7%99%D7%9B%D7%95%D7%A0%D7%94&action=edit&redlink=1)</span>,
  <span dir="rtl">ייחוסן</span>** <span dir="rtl">לא ודאי</span> \*

- [<span dir="rtl">אוגריתית</span>](https://he.wikipedia.org/wiki/%D7%90%D7%95%D7%92%D7%A8%D7%99%D7%AA%D7%99%D7%AA) (<span dir="rtl">ייחוסה
  שנוי במחלוקת</span> \*

- [<span dir="rtl">כנענית</span>](https://he.wikipedia.org/wiki/%D7%A9%D7%A4%D7%95%D7%AA_%D7%9B%D7%A0%D7%A2%D7%A0%D7%99%D7%95%D7%AA)

  - <span dir="rtl">ממצאים כתובים מאל-עמארנה</span>

  - [<span dir="rtl">עברית</span>](https://he.wikipedia.org/wiki/%D7%A2%D7%91%D7%A8%D7%99%D7%AA)

    - [<span dir="rtl">עברית
      ארכאית</span>](https://he.wikipedia.org/w/index.php?title=%D7%A2%D7%91%D7%A8%D7%99%D7%AA_%D7%90%D7%A8%D7%9B%D7%90%D7%99%D7%AA&action=edit&redlink=1) (<span dir="rtl">שירה
      מקראית קדומה</span>

    - [<span dir="rtl">עברית
      מקראית</span>](https://he.wikipedia.org/wiki/%D7%A2%D7%91%D7%A8%D7%99%D7%AA_%D7%9E%D7%A7%D7%A8%D7%90%D7%99%D7%AA) <span dir="rtl">קלאסית
      על ניביה
      [יהודאית](https://he.wikipedia.org/wiki/%D7%9E%D7%9E%D7%9C%D7%9B%D7%AA_%D7%99%D7%94%D7%95%D7%93%D7%94)</span> <span dir="rtl">ו[ישראלית](https://he.wikipedia.org/wiki/%D7%9E%D7%9E%D7%9C%D7%9B%D7%AA_%D7%99%D7%A9%D7%A8%D7%90%D7%9C)</span>

    - <span dir="rtl">עברית מקראית מאוחרת -
      ניב</span> [<span dir="rtl">בית
      שני</span>](https://he.wikipedia.org/wiki/%D7%94%D7%A2%D7%91%D7%A8%D7%99%D7%AA_%D7%91%D7%AA%D7%A7%D7%95%D7%A4%D7%AA_%D7%91%D7%99%D7%AA_%D7%A9%D7%A0%D7%99) <span dir="rtl">וניב</span> [<span dir="rtl">העברית
      המשנאית</span>](https://he.wikipedia.org/wiki/%D7%9C%D7%A9%D7%95%D7%9F_%D7%97%D7%96%22%D7%9C)

    - [<span dir="rtl">עברית בימי
      הביניים</span>](https://he.wikipedia.org/wiki/%D7%AA%D7%A7%D7%95%D7%A4%D7%AA_%D7%94%D7%91%D7%99%D7%A0%D7%99%D7%99%D7%9D_%D7%A9%D7%9C_%D7%94%D7%A2%D7%91%D7%A8%D7%99%D7%AA) <span dir="rtl">שפה
      כתובה וליטורגית, לא</span> [<span dir="rtl">שפת
      אם</span>](https://he.wikipedia.org/wiki/%D7%A9%D7%A4%D7%AA_%D7%90%D7%9D)

    - [<span dir="rtl">עברית ישראלית
      מודרנית</span>](https://he.wikipedia.org/wiki/%D7%A2%D7%91%D7%A8%D7%99%D7%AA_%D7%99%D7%A9%D7%A8%D7%90%D7%9C%D7%99%D7%AA) (<span dir="rtl">ייחוסה
      שנוי במחלוקת</span>

  - [<span dir="rtl">פיניקית</span>](https://he.wikipedia.org/wiki/%D7%A4%D7%99%D7%A0%D7%99%D7%A7%D7%99%D7%AA) \*

    - <span dir="rtl">גבלית</span> (Byblian) \*

    - <span dir="rtl">פיניקית סטנדרטית</span> \*

      - <span dir="rtl">פיניקית חוֹפִית (לאורך
        חופי</span> [<span dir="rtl">פיניקיה</span>](https://he.wikipedia.org/wiki/%D7%A4%D7%99%D7%A0%D7%99%D7%A7%D7%99%D7%9D) <span dir="rtl">ו[סוריה](https://he.wikipedia.org/wiki/%D7%A1%D7%95%D7%A8%D7%99%D7%94)</span>
        \*

      - <span dir="rtl">פיניקית ים תיכונית (בקולוניות</span>\*

      - [<span dir="rtl">פּוּנית</span>](https://he.wikipedia.org/w/index.php?title=%D7%A4%D7%95%D7%A0%D7%99%D7%AA&action=edit&redlink=1) ([<span dir="rtl">קרת
        חדשת</span>](https://he.wikipedia.org/wiki/%D7%A7%D7%A8%D7%AA_%D7%97%D7%93%D7%A9%D7%AA)\*

      - <span dir="rtl">פּוּנית חדשה</span> \*

  - [<span dir="rtl">עמונית</span>](https://he.wikipedia.org/wiki/%D7%A2%D7%9E%D7%95%D7%A0%D7%99%D7%AA) \*

  - [<span dir="rtl">מואבית</span>](https://he.wikipedia.org/wiki/%D7%9E%D7%95%D7%90%D7%91%D7%99%D7%AA) \*

  - [<span dir="rtl">אדומית</span>](https://he.wikipedia.org/wiki/%D7%90%D7%93%D7%95%D7%9E%D7%99%D7%AA) \*

**<span dir="rtl">\* מסמן שפות שנכחדו, שאין להן דוברים היום.</span>**

<span dir="rtl">"הניבים הכנעניים השונים כללו את
ה</span>[<span dir="rtl">מואבי</span>,](https://he.wikipedia.org/wiki/%D7%9E%D7%95%D7%90%D7%91%D7%99%D7%AA) <span dir="rtl">ה</span>[<span dir="rtl">אדומי</span>,](https://he.wikipedia.org/wiki/%D7%90%D7%93%D7%95%D7%9E%D7%99%D7%AA) <span dir="rtl">ה</span>[<span dir="rtl">עמוני</span>,](https://he.wikipedia.org/wiki/%D7%A2%D7%9E%D7%95%D7%A0%D7%99%D7%AA) <span dir="rtl">ה[פיניקי](https://he.wikipedia.org/wiki/%D7%A4%D7%99%D7%A0%D7%99%D7%A7%D7%99%D7%AA)</span> <span dir="rtl">וה[עברי](https://he.wikipedia.org/wiki/%D7%A2%D7%91%D7%A8%D7%99%D7%AA)</span>,
<span dir="rtl">כאשר הניב הפיניקי היה למעשה
העיקרי</span>." <span dir="rtl">**(מתוך ויקיפדיה: "שפות
כנעניות")**.</span>

**<span dir="rtl">למרות שארץ ישראל נקראת "ארץ כנען", רואים בפיניקים את
מרכז התרבות הכנענית בתקופות שאנו עוסקים בהם (סוף ימי בית ראשון ובית
שני)</span>**

**<span dir="rtl">ישעיהו פרק כ"ג</span>**

<span dir="rtl">(ח) מִי יָעַץ זֹאת עַל צֹר הַמַּעֲטִירָה אֲשֶׁר סֹחֲרֶיה שָׂרִים כִּנְעָנֶיהָ נִכְבַּדֵּי
אָרֶץ:</span>

**<span dir="rtl">משלי ל"א</span>**

<span dir="rtl">(כד) סָדִין עָשְׂתָה וַתִּמְכֹּר וַחֲגוֹר נָתְנָה לַכְּנַעֲנִי:</span>

**<span dir="rtl">(כנעני מזוהה עם סוחר, והפיניקים הם עם
הסוחרים).</span>**

**<span dir="rtl">האיזור בתקופת בית ראשון (בערך... הרי שינויים היו כל
כמה שנים...)</span>**

<img src="images-98/media/image1.png"
style="width:6.42321in;height:6.1875in" alt="×ª××× × ×§×©××¨×" />

**<span dir="rtl">נתחיל כבר להקטין אגו... יהודה הקטנה... ישראל הגדולה,
וגם אדום ועמון גדולות מיהודה, מואב בערך כמוה...</span>**

**<span dir="rtl">למזלנו נמצאו כמה תעודות, שמראות בבירור, שכל העמים האלה
דיברו ניבים של אותה שפה. את רוב המילים בשפות המואבית, העמונית והאדומית,
אנחנו יכולים להבין היום! הכתב הוא כתב דעץ או דומה לו, וגם הוא פיניקי
ביסודו.</span>**

<span dir="rtl">כתובת מישע מלך מואב, המאה התשיעית לפנה"ס</span>

. <span dir="rtl">אנך. משע. בן. כמש.. . מלך. מאב. הד</span>

2\. <span dir="rtl">יבני \| אבי. מלך. על. מאב. שלשן. שת. ואנך.
מלכ</span>

3\. <span dir="rtl">תי. אחר. אבי \| ואעש. הבמת. זאת. לכמש. בקרחה \|
במ\[ת. י</span>\]

4\. <span dir="rtl">שע. כי. השעני. מכל. המלכנ. וכי. הראני. בכל. שנאי \|
עמר</span>

5\. <span dir="rtl">י. מלך. ישראל. ויענו. את. מאב. ימן. רבן. כי. יאנף.
כמש. באר</span>

6\. <span dir="rtl">צה \| ויחלפה. בנה. ויאמר. גמ. הא. אענו. את. מאב \|
בימי. אמר. כ</span>\[...\]

7\. <span dir="rtl">וארא. בה. ובבתה \| וישראל. אבד. אבד. עלמ. וירש.
עמרי. את א\[ר</span>\]

8\. <span dir="rtl">צ. מהדבא \| וישב. בה. ימה. וחצי. ימי. בנה. ארבענ.
שת. ויש</span>

9\. <span dir="rtl">בה. כמש. בימי \| ואבן. את. בעלמען. ואעש. בה. האשוח.
ואבן</span>

10\. <span dir="rtl">את. קריתן \| ואש. גד. ישב. בארץ. עטרת. מעלם. ויבן.
לה. מלך. י</span>

11\. <span dir="rtl">שראל. את. עטרת \| ואלתחם. בקר. ואחזה \| ואהרג. את.
כל. העם</span>.

12\. <span dir="rtl">הקר. רית. לכמש. ולמאב \| ואשב. משמ. את. אראל. דודה.
ואס</span>

<span dir="rtl">כתובת עמונית ליד עמאן, בערך 800 לפנה"ס</span>

<span dir="rtl">לכם. בנה. לך. מבאת. סבבת</span>\[

\]. <span dir="rtl">ככל. מסבב. לך. מתימתן</span>\[

\]<span dir="rtl">כחד. אכחדם. וכל. מערב</span>\[

\]<span dir="rtl">ובכל. סדרת ילנן צדק</span>\[

\]<span dir="rtl">ל. תדלת. בדלת. בטן כרה</span>\[

\]<span dir="rtl">נה. תשתע. בבן. אלם</span>.\[

\]<span dir="rtl">וש\[\] \]ה. ונ</span>\[

\].<span dir="rtl">שלם. לך ושל\[ם</span>

<span dir="rtl">כתובת עמונית ליד עמאן משנת 600 בערך לפנה"ס</span>

<span dir="rtl">מעבד עמנדב מלך בנעמנ</span>  
<span dir="rtl">בן הצלאל מלך בנעמן</span>  
<span dir="rtl">בן עמנדב מלך בנעמן</span>  
<span dir="rtl">הכרם. וה.גנת. והאתחר</span>  
<span dir="rtl">ואשחת</span>  
<span dir="rtl">יגל וישמח</span>  
<span dir="rtl">ביומת רבם ושנת</span>  
<span dir="rtl">רחקת</span>

<span dir="rtl">כתובת אדומית, מבקעת ערד, המאה הששית לפנה"ס (בכתב
דעץ)</span>

<span dir="rtl">אָמַר לַמֶּלֶך, אֱמֹר לְבִלְבֵּל</span>   
<span dir="rtl">הֲשָלוֹם אַתָּ? וְהִבְרַכְתִּךָ</span>   
<span dir="rtl">לְקוֹס. וְעֲתָּ תַּן אֶת הָאֹכֶל</span>   
<span dir="rtl">אֲשֶר עִמָּד אֲחִאִמֹּה</span> \[..   
<span dir="rtl">וְהֵרִם עֲ\[דִ\]אֵל עַל מִזְ\[בַּח</span>   
.. <span dir="rtl">פֶּן יֶ\]חְמַר הָאֹכֶל</span> 

<img src="images-98/media/image2.jpeg"
style="width:1.91301in;height:1.61458in"
alt="C:\Users\uriprat\Documents\אורי\250px-אוסטרקון_אדומי_מחורבת_עוזה.jpg" />

**<span dir="rtl">האם שכנינו היו נימולים?</span>**

**<span dir="rtl">הדברים אינם ברורים, ויש פסוקים בתנ"ך שיכולים לרמז על
כך אך ניתן להבינם כך או כך. למשל,</span>**

**<span dir="rtl">ירמיהו ט'</span>**

<span dir="rtl">(כד) הִנֵּה יָמִים בָּאִים נְאֻם יהוה וּפָקַדְתִּי עַל כָּל מוּל
בְּעָרְלָה:</span>

<span dir="rtl">(כה) עַל מִצְרַיִם וְעַל יְהוּדָה וְעַל אֱדוֹם וְעַל בְּנֵי עַמּוֹן וְעַל מוֹאָב
וְעַל כָּל קְצוּצֵי פֵאָה הַיּשְׁבִים בַּמִּדְבָּר כִּי כָל הַגּוֹיִם עֲרֵלִים וְכָל בֵּית יִשְׂרָאֵל עַרְלֵי
לֵב</span>

<span dir="rtl">יחזקאל פרק ל"ב</span>

<span dir="rtl">(כו) שָׁם מֶשֶׁךְ תֻּבַל וְכָל הֲמוֹנָהּ סְבִיבוֹתָיו קִבְרוֹתֶיהָ כֻּלָּם עֲרֵלִים
מְחֻלְלֵי חֶרֶב כִּי נָתְנוּ חִתִּיתָם בְּאֶרֶץ חַיִּים:</span>

<span dir="rtl">(כז) וְלֹא יִשְׁכְּבוּ אֶת גִּבּוֹרִים נֹפְלִים מֵעֲרֵלִים אֲשֶׁר יָרְדוּ שְׁאוֹל בִּכְלֵי
מִלְחַמְתָּם וַיִּתְּנוּ אֶת חַרְבוֹתָם תַּחַת רָאשֵׁיהֶם וַתְּהִי עֲוֹנֹתָם עַל עַצְמוֹתָם כִּי חִתִּית גִּבּוֹרִים
בְּאֶרֶץ חַיִּים:</span>

<span dir="rtl">(כח) וְאַתָּה בְּתוֹךְ עֲרֵלִים תִּשָּׁבַר וְתִשְׁכַּב אֶת חַלְלֵי חָרֶב:</span>

<span dir="rtl">(כט) שָׁמָּה אֱדוֹם מְלָכֶיהָ וְכָל נְשִׂיאֶיהָ אֲשֶׁר נִתְּנוּ בִגְבוּרָתָם אֶת חַלְלֵי
חָרֶב <u>הֵמָּה אֶת עֲרֵלִים יִשְׁכָּבוּ</u> וְאֶת יֹרְדֵי בוֹר:</span>

**<span dir="rtl">האם מנהג ברית המילה הוא מנהג יהודי?</span>**

**  
**

# <span dir="rtl">מתוך הויקיפדיה</span>

# <span dir="rtl">ברית מילה במצרים העתיקה.... הלכה למעשה....</span>

# 

<img src="images-98/media/image3.jpeg"
style="width:2.60417in;height:1.76042in" alt="Circumcision Sakkara 3" />

<span dir="rtl">תיעוד של מילת מבוגרים במצרים העתיקה, ימי השושלת השישית,
2350-2000 לפנה"ס (אלף שנה לפני הופעת העם הישראלי בהיסטוריה)</span>

<span dir="rtl">המנהג למול היה קיים בקרב העמים השכנים עוד לפני תקופת
האבות, ובחינת מומיות מצריות העלתה שחלקן נימולו. הרודוטוס, היסטוריון
יווני בן המאה החמישית לפנה"ס, הזכיר את המנהג בכתביו,...  
**(ויש גירסה, שהכוהנים המצריים היו נימולים)**</span>

**<span dir="rtl">והנה הקטע מ"כתבי הרודוטוס", תרגום אלכסנדר שור, ירושלים
תרצ"ה. ספר ב' פסקה 104</span>**

<span dir="rtl">"... אבל בעיקר מזה, כי הקולכים והמצרים והכושים הם
היחידים המלים מימים קדמונים את ערותם. <u>הפניקים והסורים היושבים
בפלשתינה</u>, כפי שהם מודים למדו מהמצרים, והסורים היושבים על יד הנהר
תרמודון ופרתניוס, והמקרונים שכניהם אומרים, כי זה כבר למדו זאת מאת
הקולכים. הם לבדם בין כל בני-אדם מלים את בשרים וכנראה מחקים בזה את
המצרים. אשר למצרים ולכושים אינני יכול לאמר מי למד ממי.... "</span>

**<span dir="rtl">וצריך לשים לב שהרודוטוס חי בתקופת תחילת בית שני, לאחר
התפוררות האומות הקטנות של בית ראשון בעקבות כיבושי אשור, בבל
ופרס.</span>**

<span dir="rtl">**הוא מזכיר בתקופה זו את "הצורים" וה"סורים היושבים
בפלשתינה" כנראה כולל את היהודים ומי עוד? בכל אופן, יוסף בן מתתיהו, במאה
הראשונה לספירה מצטט אותו, ומוסיף בספרו "נגד אפיון":** "ומכל יושבי ארץ
פלשתים היהודים לבדם עושים זאת**". הוא מפרש כך את "הסורים היושבים
בפלשתינה".**</span>

<span dir="rtl">**לא ברור מי מעמי קדם שכנינו, היו נימולים. רמז לכך שלא
אנחנו לבד סבלנו זאת, הוא בכך, שבתנ"ך, הפלשתים (שמוצאם אירופי), מכונים
בשם "ערלים" ממש כשם נרדף ("**פן תשמחנה בנות פלשתים, פן תעלוזנה בנות
הערלים**" בקינת דוד). כלומר, אלו שלא מלו את בניהם היו היוצאי
דופן.**</span>

**<span dir="rtl">לסיכום:</span>**

**<span dir="rtl">צריך לעזוב את האגו של "העם הנבחר", שמטופח במסורת
היהודית מהתנ"ך והלאה.</span>**

**<span dir="rtl">יהודה היה אחד העמים השמיים המערביים הקרובים מאוד זה
לזה:</span>**

**<span dir="rtl">יהודה, ישראל, עמון, מואב, אדום.</span>**

**<span dir="rtl">עַם זה (אנחנו) שרד (והעיקר אולי, שפתו שרדה!) במזל גדול
את האשורים, במזל עוד יותר גדול את הבבלים (כי הגלות נמשכה רק עשרות שנים
ספורות), סיפח לתוכו חלקים מהישראלים שלא גלו לאשור (כבר בסוף ימי בית
ראשון) ואת רוב האדומים בימי בית שני. נישואי תערובת היו גם עם המואבים
(מעידה רות) ועם העמונים (מעיד רחבעם, ונחמיה). וכך נותרנו בשם "יהודים" או
"ישראל" לייצג את התערובת האתנית והתרבותית של חמשת העמים הללו (ואולי גם
עם מטען כנעני לא קטן ולא ברור, קדום יותר, ורמזים למטען
ארמי...).</span>**

**<span dir="rtl">וזה, כמובן, עוד לפני אלפיים שנות גלות, על כל ההתבוללות
ההדדית בהן.</span>**

**<span dir="rtl">כל זה לא רע בכלל, רק האובססיה הדתית של "מיהו יהודי"
מעוררת צחוק גדול, מלבד הצרות.</span>**

**<span dir="rtl">ואם נחזור לפרשתנו, יפה עשינו שחלפנו על פני אדום, מואב
ועמון, ולא התגרינו עמם מלחמה. חבל שלא הצלחנו בכך בדורות שלנו.</span>**
