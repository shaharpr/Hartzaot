**<span dir="rtl"><u>פרשת פינחס – הפמיניסטיות הראשונות</u></span>**

**<span dir="rtl">במדבר כ"ז</span>**

<span dir="rtl">(א) וַתִּקְרַבְנָה בְּנוֹת צְלָפְחָד בֶּן חֵפֶר בֶּן גִּלְעָד בֶּן מָכִיר בֶּן מְנַשֶּׁה
לְמִשְׁפְּחֹת מְנַשֶּׁה בֶן יוֹסֵף וְאֵלֶּה שְׁמוֹת בְּנֹתָיו מַחְלָה נֹעָה וְחָגְלָה וּמִלְכָּה וְתִרְצָה:</span>

<span dir="rtl">(ב) וַתַּעֲמֹדְנָה לִפְנֵי משֶׁה וְלִפְנֵי אֶלְעָזָר הַכֹּהֵן וְלִפְנֵי הַנְּשִׂיאִם וְכָל
הָעֵדָה פֶּתַח אֹהֶל מוֹעֵד לֵאמֹר:</span>

<span dir="rtl">(ג) אָבִינוּ מֵת בַּמִּדְבָּר וְהוּא לֹא הָיָה בְּתוֹךְ הָעֵדָה הַנּוֹעָדִים עַל יהוה
בַּעֲדַת קֹרַח כִּי בְחֶטְאוֹ מֵת וּבָנִים לֹא הָיוּ לוֹ:</span>

<span dir="rtl">(ד) לָמָּה יִגָּרַע שֵׁם אָבִינוּ מִתּוֹךְ מִשְׁפַּחְתּוֹ כִּי אֵין לוֹ בֵּן תְּנָה לָּנוּ
אֲחֻזָּה בְּתוֹךְ אֲחֵי אָבִינוּ:</span>

<span dir="rtl">(ה) וַיַּקְרֵב משֶׁה אֶת מִשְׁפָּטָן לִפְנֵי יהוה:</span>

<span dir="rtl">(ו) וַיֹּאמֶר יהוה אֶל משֶׁה לֵּאמֹר:</span>

<span dir="rtl">(ז) כֵּן בְּנוֹת צְלָפְחָד דֹּבְרֹת נָתֹן תִּתֵּן לָהֶם אֲחֻזַּת נַחֲלָה בְּתוֹךְ אֲחֵי
אֲבִיהֶם וְהַעֲבַרְתָּ אֶת נַחֲלַת אֲבִיהֶן לָהֶן:</span>

<span dir="rtl">(ח) וְאֶל בְּנֵי יִשְׂרָאֵל תְּדַבֵּר לֵאמֹר אִישׁ כִּי יָמוּת וּבֵן אֵין לוֹ
וְהַעֲבַרְתֶּם אֶת נַחֲלָתוֹ לְבִתּוֹ:</span>

<span dir="rtl">(ט) וְאִם אֵין לוֹ בַּת וּנְתַתֶּם אֶת נַחֲלָתוֹ לְאֶחָיו:</span>

<span dir="rtl">(י) וְאִם אֵין לוֹ אַחִים וּנְתַתֶּם אֶת נַחֲלָתוֹ לַאֲחֵי אָבִיו:</span>

<span dir="rtl">(יא) וְאִם אֵין אַחִים לְאָבִיו וּנְתַתֶּם אֶת נַחֲלָתוֹ לִשְׁאֵרוֹ הַקָּרֹב אֵלָיו
מִמִּשְׁפַּחְתּוֹ וְיָרַשׁ אֹתָהּ וְהָיְתָה לִבְנֵי יִשְׂרָאֵל לְחֻקַּת מִשְׁפָּט כַּאֲשֶׁר צִוָּה יהוה אֶת משֶׁה:</span>

**<span dir="rtl">יש לשים לב, שהירושה לקרובים היא רק לגברים, ובכל זאת
הבנות קודמות.</span>**

**<span dir="rtl">אך יש בעיה בהורשה לבת... שנפתרת רק בסוף ספר במדבר (פרק
ל"ו)</span>**

<span dir="rtl">(א) וַיִּקְרְבוּ רָאשֵׁי הָאָבוֹת לְמִשְׁפַּחַת בְּנֵי גִלְעָד בֶּן מָכִיר בֶּן מְנַשֶּׁה
מִמִּשְׁפְּחֹת בְּנֵי יוֹסֵף וַיְדַבְּרוּ לִפְנֵי משֶׁה וְלִפְנֵי הַנְּשִׂאִים רָאשֵׁי אָבוֹת לִבְנֵי
יִשְׂרָאֵל:</span>

<span dir="rtl">(ב) וַיֹּאמְרוּ אֶת אֲדֹנִי צִוָּה יהוה לָתֵת אֶת הָאָרֶץ בְּנַחֲלָה בְּגוֹרָל לִבְנֵי
יִשְׂרָאֵל וַאדֹנִי צֻוָּה בַיהוה לָתֵת אֶת נַחֲלַת צְלָפְחָד אָחִינוּ לִבְנֹתָיו:</span>

<span dir="rtl">(ג) וְהָיוּ לְאֶחָד מִבְּנֵי שִׁבְטֵי בְנֵי יִשְׂרָאֵל לְנָשִׁים וְנִגְרְעָה נַחֲלָתָן
מִנַּחֲלַת אֲבֹתֵינוּ וְנוֹסַף עַל נַחֲלַת הַמַּטֶּה אֲשֶׁר תִּהְיֶינָה לָהֶם וּמִגֹּרַל נַחֲלָתֵנוּ יִגָּרֵעַ:</span>

<span dir="rtl">(ד) וְאִם יִהְיֶה הַיֹּבֵל לִבְנֵי יִשְׂרָאֵל וְנוֹסְפָה נַחֲלָתָן עַל נַחֲלַת הַמַּטֶּה
אֲשֶׁר תִּהְיֶינָה לָהֶם וּמִנַּחֲלַת מַטֵּה אֲבֹתֵינוּ יִגָּרַע נַחֲלָתָן:</span>

<span dir="rtl">(ה) וַיְצַו משֶׁה אֶת בְּנֵי יִשְׂרָאֵל עַל פִּי יהוה לֵאמֹר כֵּן מַטֵּה בְנֵי
יוֹסֵף דֹּבְרִים:</span>

<span dir="rtl">(ו) זֶה הַדָּבָר אֲשֶׁר צִוָּה יהוה לִבְנוֹת צְלָפְחָד לֵאמֹר לַטּוֹב בְּעֵינֵיהֶם
תִּהְיֶינָה לְנָשִׁים אַךְ לְמִשְׁפַּחַת מַטֵּה אֲבִיהֶם תִּהְיֶינָה לְנָשִׁים:</span>

<span dir="rtl">(ז) וְלֹא תִסֹּב נַחֲלָה לִבְנֵי יִשְׂרָאֵל מִמַּטֶּה אֶל מַטֶּה כִּי אִישׁ בְּנַחֲלַת מַטֵּה
אֲבֹתָיו יִדְבְּקוּ בְּנֵי יִשְׂרָאֵל:</span>

<span dir="rtl">(ח) וְכָל בַּת יֹרֶשֶׁת נַחֲלָה מִמַּטּוֹת בְּנֵי יִשְׂרָאֵל לְאֶחָד מִמִּשְׁפַּחַת מַטֵּה
אָבִיהָ תִּהְיֶה לְאִשָּׁה לְמַעַן יִירְשׁוּ בְּנֵי יִשְׂרָאֵל אִישׁ נַחֲלַת אֲבֹתָיו:</span>

<span dir="rtl">(ט) וְלֹא תִסֹּב נַחֲלָה מִמַּטֶּה לְמַטֵּה אַחֵר כִּי אִישׁ בְּנַחֲלָתוֹ יִדְבְּקוּ מַטּוֹת
בְּנֵי יִשְׂרָאֵל:</span>

<span dir="rtl">(י) כַּאֲשֶׁר צִוָּה יהוה אֶת משֶׁה כֵּן עָשׂוּ בְּנוֹת צְלָפְחָד:</span>

<span dir="rtl">(יא) וַתִּהְיֶינָה מַחְלָה תִרְצָה וְחָגְלָה וּמִלְכָּה וְנֹעָה בְּנוֹת צְלָפְחָד לִבְנֵי
דֹדֵיהֶן לְנָשִׁים:</span>

**<span dir="rtl">שאלת הירושה, היא אחת השאלות ההיסטוריות המורכבות,
שמבטאת את אי השוויון בין המינים.</span>**

**<span dir="rtl">רחל אליאור, בספרה "סבתא לא ידעה קרוא וכתוב" (הוצאת
כרמל, 2018), רואה בה את אחת הסיבות המרכזיות שהביאו לתלות כלכלית מוחלטת
של האישה בגבר ומכאן לשלטונו המוחלט.</span>**

**<span dir="rtl">האומנם?</span>**

**<span dir="rtl">כאשר מסתכלים על "רכוש" כהון בבנק הפועלים, או דירה
ברחוב דיזנגוף, זה נראה עוול גדול וחסר טעם, ומצדיק את גישתה של אליאור,
ואמנם כך היה בדורות האחרונים שעד ההתפתחות של שוויון לנשים.</span>**

**<span dir="rtl">אבל,</span>**

**<span dir="rtl">מהו הרכוש העובר בירושה בדורות קודמים? אדמה,
ומקנה.</span>**

**<span dir="rtl">הקטע הקטן בפרשת פינחס, הדן בבנות צלפחד, מתאר את הבעיה
בצורה יפה.</span>**

**<span dir="rtl">רוב האנשים, עד המהפכה התעשייתית, היו איכרים.</span>**

**<span dir="rtl">האיכרים, ולמעשה, אפילו בעלי המלאכה, הורישו את אמצעי
הייצור שלהם ואת הידע לבניהם הזכרים. הבנים הם שהיו מפרנסים בעזרת אמצעי
הייצור בתקופות רבות. בגלל שלא לכולם היו בנים, נוצרה הנטייה לשמור את
הרכוש היצרני במשפחה המורחבת לדורות הבאים.</span>**

**<span dir="rtl">מכיוון שהבנות "עסקו" בעיקר בלידות וגידול ילדים, הן
נישאו מחוץ למשפחה, והרכוש נמנע מהן כדי לא להעבירו למשפחה אחרת.</span>**

**<span dir="rtl">זהו בדיוק התיאור בפרשת "בנות צלפחד".</span>**

**<span dir="rtl">הפרשה עוסקת בסתירה משמעותית מאוד, בין הרצון למנוע
נישואי קרובים מצד אחד, ובין הרצון לשמור רכוש יצרני במשפחה המורחבת
("השבט").</span>**

**<span dir="rtl">מובן, שתיאור זה הוא סכמטי, גמיש, ואולי יש גורמים רבים
אחרים. (למשל, אפשר לטעון, שפעמים רבות אנו מוצאים נשים רועות צאן. אבל,
אולי, רק טרם נישואין, כמסייעות לאב ולא לבעל).</span>**

**<span dir="rtl">אבל, הטענה העיקרית היא, שחוקי הירושה תלויים במבנה
הכלכלי, ולא רק בשוביניזם הגברי, שהוא אולי דווקא תוצאה ולא סיבה.</span>**

**<span dir="rtl">בזהירות, נביא כאן השערה, שאפליית הנשים דווקא התגברה
במשך הדורות. קיים יתר שוויון בימי בית ראשון, ואילו מימי בית שני דרך
חז"ל, ימי הביניים ועד תקופת ההשכלה האפלייה גוברת.</span>**

**<span dir="rtl">קודם כל, הפרשה שלנו. סיפור בנות צלפחד מסביר ומדגיש
שהאפלייה בנושא ירושה, אינה מוחלטת, ובוודאי שאינה תלויה בתכונות מהותיות
של נחיתות האשה. הנה, הבת מסוגלת לנהל רכוש... ולכן יש סיבות אחרות להורשה
לבן.</span>**

**<span dir="rtl">התנ"ך הוא אוסף קטעים שנכתבו בתקופות שונות. ולכן החופש
הגדול של פרשנות חז"ל.</span>**

**<span dir="rtl">בראשית פרק א'</span>**

<span dir="rtl">(כז) וַיִּבְרָא אֱלֹהִים אֶת הָאָדָם בְּצַלְמוֹ בְּצֶלֶם אֱלֹהִים בָּרָא אֹתוֹ זָכָר
וּנְקֵבָה בָּרָא אֹתָם:</span>

<span dir="rtl">(כח) וַיְבָרֶךְ אֹתָם אֱלֹהִים וַיֹּאמֶר לָהֶם אֱלֹהִים פְּרוּ וּרְבוּ וּמִלְאוּ אֶת
הָאָרֶץ וְכִבְשֻׁהָ וּרְדוּ בִּדְגַת הַיָּם וּבְעוֹף הַשָּׁמַיִם וּבְכָל חַיָּה הָרֹמֶשֶׂת עַל הָאָרֶץ:</span>

**<span dir="rtl">והפסוקים מראים על גישה שוויונית.</span>**

**<span dir="rtl">לעומת זה, בראשית פרק ג', גישה הפוכה.</span>**

<span dir="rtl">(טז) אֶל הָאִשָּׁה אָמַר הַרְבָּה אַרְבֶּה עִצְּבוֹנֵךְ וְהֵרֹנֵךְ בְּעֶצֶב תֵּלְדִי בָנִים
וְאֶל אִישֵׁךְ תְּשׁוּקָתֵךְ וְהוּא יִמְשָׁל בָּךְ:</span>

**<span dir="rtl">וזה, כמובן, בעקבות סיפור גן העדן, האשה כמפתה לעבירה
וכו'... (האשה כמפתה ומסוכנת מופיעה גם בספר משלי, ובספרות עממית
רבה).</span>**

**<span dir="rtl">השושלות בספר בראשית, וגם בספר דברי הימים, הם שושלות
גברים בלבד. נדיר שמופיע שם של אישה.</span>**

**<span dir="rtl">מצד שני, הדמויות הבולטות בסיפורי האבות הם גם הנשים,
ולפעמים הנשים מאפילות על הגברים.</span>**

**<span dir="rtl">בראשית פרק כ"א</span>**

<span dir="rtl">(יב) וַיֹּאמֶר אֱלֹהִים אֶל אַבְרָהָם אַל יֵרַע בְּעֵינֶיךָ עַל הַנַּעַר וְעַל אֲמָתֶךָ
<u>כֹּל אֲשֶׁר תֹּאמַר אֵלֶיךָ שָׂרָה שְׁמַע בְּקֹלָהּ</u> כִּי בְיִצְחָק יִקָּרֵא לְךָ זָרַע:</span>

**<span dir="rtl">בראשית פרק כ"ז</span>**

<span dir="rtl">(ו) וְרִבְקָה אָמְרָה אֶל יַעֲקֹב בְּנָהּ לֵאמֹר הִנֵּה שָׁמַעְתִּי אֶת אָבִיךָ מְדַבֵּר
אֶל עֵשָׂו אָחִיךָ לֵאמֹר:</span>

<span dir="rtl">(ז) הָבִיאָה לִּי צַיִד וַעֲשֵׂה לִי מַטְעַמִּים וְאֹכֵלָה וַאֲבָרֶכְכָה לִפְנֵי יְדֹוָד
לִפְנֵי מוֹתִי:</span>

<span dir="rtl">(ח) וְעַתָּה בְנִי שְׁמַע בְּקֹלִי לַאֲשֶׁר אֲנִי מְצַוָּה אֹתָךְ:</span>

<span dir="rtl">(ט) לֶךְ נָא אֶל הַצֹּאן וְקַח לִי מִשָּׁם שְׁנֵי גְּדָיֵי עִזִּים טֹבִים וְאֶעֱשֶׂה
אֹתָם מַטְעַמִּים לְאָבִיךָ כַּאֲשֶׁר אָהֵב:</span>

<span dir="rtl">(י) וְהֵבֵאתָ לְאָבִיךָ וְאָכָל בַּעֲבֻר אֲשֶׁר יְבָרֶכְךָ לִפְנֵי מוֹתוֹ:</span>

**<span dir="rtl">ובקיצור, רבקה "מתחמנת" את יצחק לטובת יעקב, אבל הנקודה
החשובה היא, לא הרמאות שלה (בסיפור הזה גם יעקב רמאי לא קטן) אלא שזה מה
שאלוהים רוצה....</span>**

**<span dir="rtl">תפקיד מרכזי יש גם לבנות לוט (אולי לגלוג על העמונים
והמואבים, אבל מגילוי עריות זה יוולד לאחר דורות גם דוד המלך וגם המלך
המשיח), לבת פרעה, למרים אחות משה, לשפרה ופועה המיילדות במצרים, לדבורה
הנביאה, חנה אם שמואל, איזבל (שמנהלת את אחאב בפרשת נבות היזרעאלי), עתליה
(שתיים לא נחמדות אבל משמעותיות), נעמי, רות, אסתר ועוד.</span>**

**<span dir="rtl">ספר שיר השירים כתוב כאילו סימטרי בין הדוד והרעיה, אך
המשקל שיש לדבריה של הרעיה גדול יותר.</span>**

**<span dir="rtl">כאמור לעיל, אין מוזכרות נשים בשושלות מאדם הראשון ועד
סוף מלכות יהודה. לעומת זה נזכרת, בדרך כלל, המלכה האם. למשל:</span>**

<span dir="rtl">(מב) יְהוֹשָׁפָט בֶּן שְׁלֹשִׁים וְחָמֵשׁ שָׁנָה בְּמָלְכוֹ וְעֶשְׂרִים וְחָמֵשׁ שָׁנָה מָלַךְ
בִּירוּשָׁלָם וְשֵׁם אִמּוֹ עֲזוּבָה בַּת שִׁלְחִי:</span>

**<span dir="rtl">(אולי רמז לכך, שכותב ספר מלכים, היה יותר שוויוני ביחס
לנשים מאשר כותב הפרקים הראשונים של ספר בראשית, מאדם עד אברהם, מפרק ב'
לפחות).</span>**

**<span dir="rtl">עדויות ליחס מפלה לאישה אפילו באופן קיצוני מופיעים
בפרשת סדום, כאשר לוט מציע את בנותיו לפורעים, ובפרשת פילגש בגבעה (סיפור
דומה מאוד) כאשר המארח מציע את בתו, והאורח מוציא את פילגשו.</span>**

**<span dir="rtl">מובן שגם כל ספרות הכהונה (כמו ספר ויקרא) נותנת תפקידים
רק לגברים, וכן המלכים הלגיטימיים הם גברים.</span>**

**<span dir="rtl">ספר היובלים הוא ספר שנכתב כנראה במאה השנייה לפני
הספירה בעברית בארץ ישראל. הוא "ספר חיצוני" כי לא התקבל על ידי חז"ל
לתנ"ך. הוא נשתמר במלואו רק בשפת הגעז (אתיופית עתיקה), וקטעים בשפות
אחרות, כולל עברית במגילות קומראן. אולי אחת הסיבות להתנגדות חז"ל אליו היא
התנגדותו ללוח הירחי שעליו מסתמכים חגי ישראל ברובם, אבל גם בנושא האשה,
נראה שחז"ל פחות שוויוניים מספר יובלים, וגם מהרבה קטעים בתנ"ך.  
הספר מרחיב את ספר בראשית, ומעגן אותו בתאריכים החל מבריאת העולם. התיארוך
שלו הוא בשביעיות של שנים (בשפתו "שבוע"), וביובלות של 49 שנים, ומכאן
שמו.</span>**

**<span dir="rtl">ספר היובלים משתף את הנשים בשושלות מאדם עד
אברהם.</span>**

**<span dir="rtl">דוגמא:</span>**

\]<span dir="rtl">שנה 638</span>\[

<span dir="rtl">(לו) וביובל הארבעה עשר</span> <span dir="rtl">לקח מתושלח
את עדין בת עזריאל בת אחות אביו לו לאשה, בשבוע השלישי בשנה הראשונה ויולד
בן ויקרא את שמו</span> <span dir="rtl">למך</span>.

<span dir="rtl">\[שנה 714</span>\[

)<span dir="rtl">לז) וביובל החמשה עשר בשבוע
השלישי</span> <span dir="rtl">לקח לו למך אשה, ושמה ביתנה בת ברכאל בת
אחות אביו לו לאשה, ובשבוע הזה ילדה לו בן. (לח) ויקרא את
שמו</span> <span dir="rtl">נוח</span> <span dir="rtl">לאמור זה ינחמני
מכל עצבוני ומן האדמה אשר אררה ה'</span>.   
**<span dir="rtl">(תרגום שלמה ראבין, מתוך אתר מכללת הרצוג, שם מופיע הספר
במלואו).</span>**

<https://faculty.biu.ac.il/~barilm/articles/publications/publications0033.html>

**<span dir="rtl">מאיר בר אילן – היחס לנשים בכמה מהספרים
החיצוניים.</span>**

**<span dir="rtl">בשיח התלמודי יש גישות שונות, כרגיל, אך ההלכה בסופו של
דבר הולכת והופכת אי שוויונית.</span>**

<span dir="rtl">**הנה שיח "פמיניסטי",** **בבלי קידושין ל"ה**</span>

<span dir="rtl">אמר רב יהודה אמר רב, וכן תנא דבי ר' ישמעאל אמר, קרא,
"איש או אשה כי יעשו מכל חטאת האדם". השוה הכתוב אשה לאיש לכל עונשים
שבתורה. דבי רבי אליעזר תנא אמר, קרא, "אשר תשים לפניהם". השוה הכתוב אשה
לאיש לכל דינים שבתורה. דבי חזקיה תנא אמר: קרא, "והמית איש או אשה" השוה
הכתוב אשה לאיש לכל מיתות שבתורה. **(לא תענוג גדול אבל
שוויון...)**</span>

**<span dir="rtl">בבלי, נידה, דף מ"ה</span>**

<span dir="rtl">מלמד שנתן הקדוש ברוך הוא בינה יתירה באשה יותר
מבאיש.</span>

**<span dir="rtl">אבל, כנגד זה...</span>**

**<span dir="rtl">בבלי קידושין פ"ב</span>**

<span dir="rtl">תניא רבי אומר .... אי אפשר לעולם בלא זכרים ובלא נקבות
אשרי מי שבניו זכרים ואוי לו למי שבניו נקיבות.</span>

**<span dir="rtl">בבלי, שבת דף ל"ג</span>**

**<span dir="rtl">בהקשר של רשב"י ובנו שהלכו להתחבא במערה.</span>**

<span dir="rtl">אמר ליה לבריה נשים דעתן קלה עליהן דילמא מצערי לה
ומגלי...</span>

**<span dir="rtl">משנה, סוטה, פרק ג'</span>**

<span dir="rtl">רבי אליעזר אומר, כל המלמד את בתו תורה, כאלו מלמדה
תפלות.</span>

**<span dir="rtl">אמנם לפני כן,</span>**

<span dir="rtl">מכאן אומר בן עזאי, חיב אדם ללמד את בתו תורה, שאם תשתה,
תדע שהזכות תולה לה. **(כלומר, כדאי שתדע תורה, שאם ישקו אותה את המים
המאררים, תדע שכדאי שתהיינה לה זכויות, וגזר הדין יידחה...)**</span>

**<span dir="rtl">ירושלמי, סוטה, דף ט"ז</span>**

<span dir="rtl">מטרונה שאלה את רבי לעזר מפני מה חטא אחת במעשה העגל והן
מתים בה שלש מיתות. אמר לה: אין חכמתה של אשה אלא בפילכה, דכתיב (שמות לה)
וכל אשה חכמת לב בידיה טוו. אמר לו הורקנוס בנו בשביל שלא להשיבה דבר אחד
מן התורה איבדת ממני שלש מאות כור מעשר בכל שנה. אמר ליה: <u>ישרפו דברי
תורה ואל ימסרו לנשים.</u></span>

**<span dir="rtl">אבל צריך לשים לב שזה אותו ר' אליעזר שציטטנו לעיל,
וכנראה שונא נשים היה...</span>**

**<span dir="rtl">אבל, העיקר הוא בהלכה למעשה.</span>**

**<span dir="rtl">כבר במשנה, האשה פסולה לעדות.</span>**

**<span dir="rtl">משנה, שבועות, פרק ד'</span>**

<span dir="rtl">(א) שבועת העדות נוהגת באנשים ולא בנשים, ברחוקין ולא
בקרובין, בכשרים ולא בפסולין. ואינה נוהגת אלא בראויין להעיד, בפני בית דין
ושלא בפני בית דין, מפי עצמו.</span>

**<span dir="rtl">משנה, נידה, פרק ו'</span>**

<span dir="rtl">(ד) כל הראוי לדון דיני נפשות, ראוי לדון דיני ממונות. ויש
שראוי לדון דיני ממונות ואין ראוי לדון דיני נפשות, <u>כל הכשר לדון, כשר
להעיד</u>. ויש שכשר להעיד ואינו כשר לדון:</span>

**<span dir="rtl">ומכאן, שאם אשה פסולה לעדות, קל וחומר אינה יכולה להיות
שופטת.</span>**

**<span dir="rtl">ולפני שנדון בסיבות לאפלייה מעשית בהלכה, נציץ מה קורה
ביוון בתקופה המקבילה.</span>**

**<span dir="rtl">נשים ביוון הקלאסית, מתוך הויקיפדיה (הכינוי 'קלאסית'
ליוון, מתייחס לתקופה של המאות החמישית והרביעית לפני הספירה, תקופת הזוהר
של הערים הגדולות, האמנות, הפילוסופיה ועוד, ומקבילה לאמצע ימי בית שני
אצלנו):</span>**

<span dir="rtl">החברה ביוון הייתה
[פטריארכלית](https://he.wikipedia.org/wiki/%D7%A4%D7%98%D7%A8%D7%99%D7%90%D7%A8%D7%9B%D7%99%D7%94),
ומכאן היחס לנשים. בדרך כלל מקומה של האישה נשמר בבית (באויקוס) בתחום
שהוקצה לה - ... החדר המרכזי בבית היה חדר הגברים - האנדרון - שבו ישבו
הגברים ואורחיהם, וגם סעדו בו. לנשים לא התירו את הכניסה אליו. הנשים ישבו
במקום נפרד, קרוב לאזור הבישול, וגם אכלו בנפרד מבעליהן. .... הגבלת מקומן
של הנשים לא הצטמצם לתחום הבית אלא גם לתחום הציבורי והחברתי. לנשים אסור
היה לצאת מהבית אלא לאירועים מיוחדים כמו הלוויות, טקסים דתיים ... וכן
ירידה לבית המעיין לשאוב מים, אבל גם במקרים אלה התלווה אליהן בדרך כלל אחד
מהגברים במשפחה. כמו כן, לנשים אסור היה להשתתף או להיות נוכחות באירועים
פוליטיים כמו אסיפות העם וההצבעות שנערכו שם, ובאירועים חברתיים כמו הצגות
תיאטרון. לנשים לא הייתה זכות לתבוע במשפט, ואם תבעו או נתבעו היו חייבות
להיות מיוצגות על ידי גבר. נישואים ואימהות נחשבו כנושאים העיקריים בחייה
של האישה. מטרת הנישואים הייתה בראש ובראשונה הולדת ילדים. בחיי הנישואים
הייתה חלוקה ברורה - האישה דאגה לכל הכרוך בניהול משק הבית - בישול, אריגה
בנול, ייצור הבגדים עבור בני הבית, השגחה על המשרתים, וכן גידול הילדים,
ואיפשרה בכך לגברים את החופש לפעול מחוץ לבית, בפוליס. נשים לא יכלו לעמוד
ברשות עצמן בשום שלב משלבי חייהן. מיום הולדתן ועד יום מותן הן היו שייכות
לגבר - לאביהן (או לאחיהן, אם האב נפטר), ואחרי כן לבעליהן.</span>

**<span dir="rtl">וההלכה, וכן ההוראות המפורשות אצל הרמב"ם למשל, אלף שנה
אחרי התלמוד, צועדות בכיוון זה ממש.</span>**

**<span dir="rtl">תפיסתו של אריסטו, גדול הפילוסופים באותה תקופה (המאה
הרביעית לפני הספירה):</span>**

**<span dir="rtl">האשה קרובה לעבד. אינה מסוגלת להתמודד עם האתגרים בסביבה
הציבורית, והיא צריכה להיות בביתה, ולהיות נשלטת על ידי הגבר.</span>**

**<span dir="rtl">האשה במהותה חושבת באופן אמוציונלי, בעוד שהגבר חושב
באופן רציונלי (ואצל אריסטו הרציונליות עליונה, בעיקרון).</span>**

**<span dir="rtl">האישה חומרית, הגבר רוחני.</span>**

**<span dir="rtl">בכל זאת, החשיבה האריסטוטלית שלטה במערב כמעט עד
ימינו.</span>**

**<span dir="rtl">אך גם אצל היוונים מוצאים בתקופה קדומה יותר, אולי, גישה
יותר שוויונית. (צריך לציין, שאפלטון, שקדם לאריסטו, חשב שנשים יכולות
להיות פילוסופיות, ואצלו הפילוסופים צריכים להיות המעמד השליט).</span>**

**<span dir="rtl">שוויון בולט במיתולוגיה, שמתפתחת לפני התקופה הקלאסית
(ובתקופה הקלאסית כבר יש ניסיונות לתת לה פרשנויות רציונליות).</span>**

**<span dir="rtl">האם היוונים באמת בזו לנשים, במאות השמינית והשביעית
לפנה"ס?</span>**

**<span dir="rtl">באולימפוס תפקיד האלות אינו משמעותי פחות מתפקיד האלים
(חוץ מאשר ראש האלים, זאוס שהוא גבר).</span>**

**<span dir="rtl">במאה השביעית לפני הספירה, כותב הסיודוס את התיאוגניה,
שהיא יצירה המתארת את המיתולוגיה של זמנו.</span>**

**<span dir="rtl">למשל, בכל האמנויות, שנחשבו מאוד אצל היוונים, "שולטות"
המוזות, שהן תשע אלות (תשע בנות של זאוס מלך האלים ומנמוסינה אלת
הזיכרון).</span>**

**<span dir="rtl">('מוזיאון', היה לראשונה, מקדשן של המוזות).</span>**

**<span dir="rtl">הנה קטע מתוך התיאוגניה (הסיודוס, תרגום יהודה ליבס,
מהרשת)</span>**

<span dir="rtl">פַּעַם הַמּוּזוֹת לִמְדוּ אֶת הֵסִיוֹדוֹס י­פִי שֶׁל זֶמֶר</span>

<span dir="rtl">עֵת כִּבְשׂוֹתָיו הוּא רָעָה לְרַגְלֵי הֶלִיקוֹן הַר-הַקֹּדֶשׁ.</span>

<span dir="rtl">זֶה הַדָּבָר שֶׁנָּשְׂאוּ הָאֵלוֹת בַּתְּחִלָּה וְאָמְרוּ לִי</span>

<span dir="rtl">25 מוּזוֹת בְּנוֹת זֶאוּס אוֹחֵז הָאַיְגִיס נַעֲרוֹת הָאוֹלִימְפּוּס:</span>

<span dir="rtl">"הוֹ רוֹעֵי צֹאן הַלָּנִים בַּשָּׂדוֹת, זוֹ חֶרְפָּה, עַם שֶׁל בֶּטֶן,</span>

<span dir="rtl"><u>אָנוּ יוֹדְעוֹת לְהַגִּיד רָב-שְׁקָרִים שֶׁדִּמְיוֹן לָאֱמֶת בָּם</u></span>

<span dir="rtl"><u>אָנוּ יוֹדְעוֹת גַּם, כָּל עֵת שֶׁנַּחְפֹּץ, אֲמִתּוֹת לְהָשִׂיחַ</u>".</span>

<span dir="rtl">כָּכָה דִּבְּרוּ מְהִירוֹת הַלָּשׁוֹן נַעֲרוֹת הָאֵל זֶאוּס,</span>

<span dir="rtl">30 אָז גַּם מָסְרוּ לִי מַטֶּה מֵעָנָף שֶׁל דַּפְנָה מְלַבְלֶבֶת,</span>

<span dir="rtl">חֹמֶד מַרְהִיב שֶׁקָּטְפוּ, <u>וְשִׁירַת אֱלֹהִים הֵן נָפְחוּ בִי</u></span>

<span dir="rtl"><u>בָּהּ אֲחַוֶּה גַּם עָתִיד גַּם עָבָר</u>, לְהַלֵּל גַּם צִוּוּנִי</span>

<span dir="rtl">עַם שֶׁל בְּרוּכִים קַיָּמִים לְעוֹלָם, אַךְ <u>אוֹתָן אֶת
הַמּוּזוֹת</u></span>

<span dir="rtl"><u>קֹדֶם לַכֹּל</u> וּבְסוֹף כָּל-דָּבָר לְזַמֵּר וּלְשַׁבֵּחַ.</span>

<span dir="rtl">35 מַה לִּי אֵפוֹא לְהוֹסִיף וּלְדַבֵּר כָּאן עַל עֵץ וְעַל אֶבֶן.</span>

**<span dir="rtl">נחזור אלינו.</span>**

**<span dir="rtl">ייתכן שהפערים הגדולים, בין גברים ונשים בישראל, מתפתחים
בסוף ימי הבית השני, <u>עם התפתחות לימוד הקריאה והכתיבה לציבור הרחב</u>.
בימי בית ראשון קיים מקצוע של "סופר", כלומר ידיעת הקריאה אינה נחלת
הציבור. גם בתחילת ימי הבית השני תוארו של עזרא הוא "הסופר". זה מרמז שלא
כל אחד ידע לכתוב...</span>**

**<span dir="rtl">ישעיהו ל"ו</span>**

<span dir="rtl">(כב) וַיָּבֹא אֶלְיָקִים בֶּן חִלְקִיָּהוּ אֲשֶׁר עַל הַבַּיִת וְשֶׁבְנָא הַסּוֹפֵר וְיוֹאָח
בֶּן אָסָף הַמַּזְכִּיר אֶל חִזְקִיָּהוּ קְרוּעֵי בְגָדִים וַיַּגִּידוּ לוֹ אֵת דִּבְרֵי רַבשָׁקֵה.</span>

**<span dir="rtl">נחמיה י"ב</span>**

<span dir="rtl">(כו) אֵלֶּה בִּימֵי יוֹיָקִים בֶּן יֵשׁוּעַ בֶּן יוֹצָדָק וּבִימֵי נְחֶמְיָה הַפֶּחָה
וְעֶזְרָא הַכֹּהֵן הַסּוֹפֵר:</span>

**<span dir="rtl">לעומת זה, בבלי בבא בתרא, דף כ"א</span>**

<span dir="rtl">... עד שבא יהושע בן גמלא ותיקן שיהו מושיבין מלמדי
תינוקות בכל מדינה ומדינה ובכל עיר ועיר ומכניסין אותן כבן שש כבן
שבע....</span>

**<span dir="rtl">ויהושע בן גמלא שייך לדור החורבן, כלומר כחמש מאות שנה
אחרי עזרא הסופר.</span>**

**<span dir="rtl">מה היה במרחב הזמנים הללו? שאלה.</span>**

**<span dir="rtl">מדוע לימדו בנים ולא לימדו בנות? שאלה למחקר רציני. אבל
צודקת, לדעתי, רחל אליאור, בכך שזה מוקד האפלייה והפערים במשך כל ימי
הביניים והעת החדשה, עד למאה העשרים, למעשה.</span>**

**<span dir="rtl">אפשר להתייחס לשאלת האפלייה בלימוד בגישה של מאבקי כוח
ושליטה (שלדעתי, מושפעת מהגישה הליברלית של המאה האחרונה). גישה כזו
מאפיינת, אולי, את הפילוסוף הצרפתי מישל פוקו (1926 – 1984) החוקר את יחסי
הכוח והשליטה בתוך החברה. גישה כזו היא גישתה של רחל אליאור בספרה "סבתא לא
ידעה קרוא וכתוב", ולפיה הגברים הבטיחו את שלטונם על ידי ריכוז הידע
בידם.</span>**

**<span dir="rtl">לדעתי, נכון יותר להתייחס לנושא בגישה מרכסיסטית קלאסית,
שמנתחת את גורמי הכוח והשליטה דרך הגורמים הכלכליים והחברתיים.</span>**

**<span dir="rtl">לא ברור שיש סתירה בין שתי הגישות, אולי ההבדל הוא
בדגשים.</span>**

**<span dir="rtl">הגישה הראשונה מדגישה את העוול בעבר על פי גישתנו בהווה
(העוול שנגרם לנשים, וכמובן לעבדים, לילידים, להומוסכסואלים
וכד').</span>**

**<span dir="rtl">הגישה השנייה מדגישה את הנסיבות בהן מתרחשת האפלייה, בלי
קשר לשאלה המוסרית (שהיא תמיד בעצמה, תלויה בנסיבות, ומה שהיה מוסרי פעם,
שונה ממה שמוסרי היום).</span>**

**<span dir="rtl">ברור לחלוטין, שהייתה אפלייה של הבנות בנושא לימוד.
אפלייה זו אפילו הופכת לאידיאולוגיה אצל כמה מהגדולים בחכמי
ישראל:</span>**

**<span dir="rtl">משנה, סוטה, פרק ג', הזכרנו...</span>**

<span dir="rtl">רבי אליעזר אומר, כל המלמד את בתו תורה, כאלו מלמדה
תפלות.</span>

**<span dir="rtl">והמשנה היא מקור קדום, ור' אליעזר נחשב לאחד הגדולים
ביותר, ולימוד תורה הוא, למעשה, קודם כל לימוד קריאה.</span>**

**<span dir="rtl">ואלף שנים קדימה, אומר הרמב"ם (מעט מזעיר יותר
מתקדם...):</span>**

**<span dir="rtl">משנה תורה, הלכות לימוד תורה פרק א':</span>**

<span dir="rtl">(יג) אשה שלמדה תורה יש לה שכר אבל אינו כשכר האיש מפני
שלא נצטוית, וכל העושה דבר שאינו מצווה עליו לעשותו, אין שכרו כשכר המצוּוה
שעשה, אלא פחות ממנו. ואע"פ שיש לה שכר <u>צוו חכמים שלא ילמד אדם את בתו
תורה</u> מפני שרוב הנשים אין דעתם מכוונת להתלמד אלא הן מוציאות דברי תורה
לדברי הבאי, לפי עניות דעתן. אמרו חכמים כל המלמד את בתו תורה כאילו למדה
תפלות במה דברים אמורים בתורה שבעל פה, <u>אבל תורה שבכתב לא ילמד אותה
לכתחלה ואם למדה אינו כמלמדה תפלות</u>.</span>

**<span dir="rtl">ננסה למצוא היגיון בכך.</span>**

**<span dir="rtl">1. הנישואין הם דרך החיים הלגיטימית היחידה של האשה (גם
של האיש).</span>**

**<span dir="rtl">2. אורך החיים הוא לא הרבה יותר מתקופת
הפוריות.</span>**

**<span dir="rtl">3. באין אפשרות לתכנן משפחה (אין אמצעי מניעה ואין ידע),
האשה נמצאת רוב הזמן בהריון, או בהנקה של ילד (תקופת ההנקה הייתה ארוכה
יותר).</span>**

**<span dir="rtl">4. ידיעת קרוא וכתוב היא בעלת ערך כלכלי, במעמד הרבני,
במסחר, ובכל רכישת ידע מקצועי.</span>**

**<span dir="rtl">5. הלימוד הוא השקעה כספית, או של ההורים, או של
המימסד.</span>**

**<span dir="rtl">6. מסקנה: לימוד הבנות הוא בזבוז כסף.</span>**

**<span dir="rtl">מובן, שהמסקנה שאישה אינה מסוגלת ללמוד היא כבר תוצאה של
האידיאולוגיה ושל עצם העובדה שהיא לא לומדת... אבל, אסור להתעלם מכך, שגם
בימינו, יוצאי עדות שלא למדו בארצות מוצאם לימודים מדעיים וטכניים, נחשבו
לפחות מסוגלים בתחומים אלה מעצם הוויתם. סדנא דארעא חד הוא, וספק אם האדם
משתבח עם הזמן... ובכל אופן קל ליפול במלכודת הזאת.</span>**

**<span dir="rtl">מלבד התוצאה המשמעותית של אפלייה בחינוך הבנות, צריך
לשים לב גם שכמעט ואין יצירה ספרותית שנכתבת על ידי אישה במשך אלפי שנים
(עד המאות האחרונות). אחת התוצאות הבולטות לכך, שנמצא לא פעם הכללות לגבי
נשים, הרבה יותר מאשר לגבי גברים...</span>**

**<span dir="rtl">זה נפוץ בספרות, באמנות ובהומור. מחזה כמו "אילוף
הסוררת" של שקספיר לא נכתב על "סורר".</span>**

**<span dir="rtl">אבל חמורה בהרבה התוצאה של "אפליית הידע", שהיא, שגברים
הם שפסקו הלכה ודנו בענייני נשים, מבלי שלנשים הייתה האפשרות להתערב,
להעיד, לדון.</span>**

**<span dir="rtl">עד היום, יש נשים דתיות שהולכות להתייעץ עם רב גבר, אם
היא במצב "נידה", או "טהורה", מפני שהוא "יודע את התורה" והיא רק
אישה...</span>**

**<span dir="rtl">לסיכום, צריך לתת כבוד לבנות צלפחד שבסיפור, שביזמתן
עוררו שאלה שמעסיקה אותנו עד ימינו, ואפילו אילצו את משה ואת הקב"ה בכבודו
ובעצמו (שעד שהעלו אותה בנות צלפחד לא חשב עליה... ) לתת לה פתרון מכובד,
שאינו משפיל ומבזה את האשה. דורות רבים מאוחר יותר לכתיבת ספר במדבר, היה
היחס לנשים גרוע הרבה יותר.</span>**
