<span dir="rtl"><u>פרשת "תצווה" – כוהן, נביא, חכם</u></span>

<span dir="ltr"></span>

<span dir="rtl"><u>שמות כ"ח-כ"ט</u></span>

<span dir="ltr"></span><span dir="rtl">(א) וְאַתָּה הַקְרֵב אֵלֶיךָ אֶת אַהֲרֹן אָחִיךָ
וְאֶת בָּנָיו אִתּוֹ מִתּוֹךְ בְּנֵי יִשְׂרָאֵל לְכַהֲנוֹ לִי אַהֲרֹן נָדָב וַאֲבִיהוּא אֶלְעָזָר וְאִיתָמָר בְּנֵי
אַהֲרֹן:</span>

<span dir="ltr"></span><span dir="rtl">(ב) וְעָשִׂיתָ בִגְדֵי קֹדֶשׁ לְאַהֲרֹן אָחִיךָ
לְכָבוֹד וּלְתִפְאָרֶת:</span>

<span dir="ltr"></span><span dir="rtl">(ג) וְאַתָּה תְּדַבֵּר אֶל כָּל חַכְמֵי לֵב אֲשֶׁר
מִלֵּאתִיו רוּחַ חָכְמָה וְעָשׂוּ אֶת בִּגְדֵי אַהֲרֹן לְקַדְּשׁוֹ לְכַהֲנוֹ לִי:</span>

<span dir="ltr">.....</span>

<span dir="ltr"></span><span dir="rtl">(כט) וְנָשָׂא אַהֲרֹן אֶת שְׁמוֹת בְּנֵי יִשְׂרָאֵל
בְּחשֶׁן הַמִּשְׁפָּט עַל לִבּוֹ בְּבֹאוֹ אֶל הַקֹּדֶשׁ לְזִכָּרֹן לִפְנֵי יהוה תָּמִיד:</span>

<span dir="ltr"></span><span dir="rtl">(ל) וְנָתַתָּ אֶל חשֶׁן הַמִּשְׁפָּט אֶת הָאוּרִים
וְאֶת הַתֻּמִּים וְהָיוּ עַל לֵב אַהֲרֹן בְּבֹאוֹ לִפְנֵי יהוה וְנָשָׂא אַהֲרֹן אֶת מִשְׁפַּט בְּנֵי יִשְׂרָאֵל עַל
לִבּוֹ לִפְנֵי יהוה תָּמִיד:</span>

<span dir="ltr">....</span>

<span dir="ltr"></span><span dir="rtl">(לג) וְעָשִׂיתָ עַל שׁוּלָיו רִמֹּנֵי תְּכֵלֶת
וְאַרְגָּמָן וְתוֹלַעַת שָׁנִי עַל שׁוּלָיו סָבִיב וּפַעֲמֹנֵי זָהָב בְּתוֹכָם סָבִיב:</span>

<span dir="ltr"></span><span dir="rtl">(לד) פַּעֲמֹן זָהָב וְרִמּוֹן פַּעֲמֹן זָהָב
וְרִמּוֹן עַל שׁוּלֵי הַמְּעִיל סָבִיב:</span>

<span dir="ltr"></span><span dir="rtl">(לה) וְהָיָה עַל אַהֲרֹן לְשָׁרֵת וְנִשְׁמַע קוֹלוֹ
בְּבֹאוֹ אֶל הַקֹּדֶשׁ לִפְנֵי יהוה וּבְצֵאתוֹ וְלֹא יָמוּת: (לו) וְעָשִׂיתָ צִּיץ זָהָב טָהוֹר וּפִתַּחְתָּ
עָלָיו פִּתּוּחֵי חֹתָם קֹדֶשׁ לַיהוה:</span>

<span dir="ltr"></span><span dir="rtl">(לז) וְשַׂמְתָּ אֹתוֹ עַל פְּתִיל תְּכֵלֶת וְהָיָה
עַל הַמִּצְנָפֶת אֶל מוּל פְּנֵי הַמִּצְנֶפֶת יִהְיֶה:</span>

<span dir="ltr"></span><span dir="rtl">(לח) וְהָיָה עַל מֵצַח אַהֲרֹן וְנָשָׂא אַהֲרֹן
אֶת עֲוֹן הַקֳּדָשִׁים אֲשֶׁר יַקְדִּישׁוּ בְּנֵי יִשְׂרָאֵל לְכָל מַתְּנֹת קָדְשֵׁיהֶם וְהָיָה עַל מִצְחוֹ תָּמִיד
לְרָצוֹן לָהֶם לִפְנֵי יהוה:</span>

<span dir="ltr">.....</span>

<span dir="rtl"><u>כ"ט</u></span>

<span dir="ltr"></span><span dir="rtl">(כו) וְלָקַחְתָּ אֶת הֶחָזֶה מֵאֵיל הַמִּלֻּאִים
אֲשֶׁר לְאַהֲרֹן וְהֵנַפְתָּ אֹתוֹ תְּנוּפָה לִפְנֵי יהוה וְהָיָה לְךָ לְמָנָה:</span>

<span dir="ltr"></span><span dir="rtl">(כז) וְקִדַּשְׁתָּ אֵת חֲזֵה הַתְּנוּפָה וְאֵת שׁוֹק
הַתְּרוּמָה אֲשֶׁר הוּנַף וַאֲשֶׁר הוּרָם מֵאֵיל הַמִּלֻּאִים מֵאֲשֶׁר לְאַהֲרֹן וּמֵאֲשֶׁר לְבָנָיו:</span>

<span dir="ltr"></span><span dir="rtl">(כח) וְהָיָה לְאַהֲרֹן וּלְבָנָיו לְחָק עוֹלָם
מֵאֵת בְּנֵי יִשְׂרָאֵל כִּי תְרוּמָה הוּא וּתְרוּמָה יִהְיֶה מֵאֵת בְּנֵי יִשְׂרָאֵל מִזִּבְחֵי שַׁלְמֵיהֶם תְּרוּמָתָם
לַיהוה:</span>

<span dir="ltr"></span><span dir="rtl">(כט) וּבִגְדֵי הַקֹּדֶשׁ אֲשֶׁר לְאַהֲרֹן יִהְיוּ
לְבָנָיו אַחֲרָיו לְמָשְׁחָה בָהֶם וּלְמַלֵּא בָם אֶת יָדָם:</span>

<span dir="ltr"></span><span dir="rtl">(ל) שִׁבְעַת יָמִים יִלְבָּשָׁם הַכֹּהֵן תַּחְתָּיו
מִבָּנָיו אֲשֶׁר יָבֹא אֶל אֹהֶל מוֹעֵד לְשָׁרֵת בַּקֹּדֶשׁ:</span>

<span dir="ltr"></span><span dir="rtl">(לא) וְאֵת אֵיל הַמִּלֻּאִים תִּקָּח וּבִשַּׁלְתָּ אֶת
בְּשָׂרוֹ בְּמָקֹם קָדשׁ:</span>

<span dir="ltr"></span><span dir="rtl">(לב) וְאָכַל אַהֲרֹן וּבָנָיו אֶת בְּשַׂר הָאַיִל
וְאֶת הַלֶּחֶם אֲשֶׁר בַּסָּל פֶּתַח אֹהֶל מוֹעֵד:</span>

<span dir="ltr"></span>

<span dir="rtl">מקטע קצר זה, ניתן ללמוד את המאפיינים של הכהונה שמפורטים
אחר כך בעשרות פרקים, וכן בימי המלכים, ובימי בית שני:</span>

1.  <span dir="rtl">הכוהן מתמנה (למעשה) על ידי השליט העליון, במקרה זה
    משה</span> <span dir="ltr"></span><span dir="rtl">("ואתה הקרב אליך
    את אהרון אחיך ואת בניו מתוך בני ישראל לכהנו
    לי"</span><span dir="ltr">).</span>

2.  <span dir="rtl">הכהונה עוברת בירושה מאב לבן</span>
    <span dir="ltr"></span><span dir="rtl">("אהרון
    ובניו"</span><span dir="ltr">).</span>

3.  <span dir="rtl">הכוהן הוא המוסמך להתקרב אל האלוהים, בשם העם. הכוהן
    הוא מתווך בין החול ובין הקודש.</span>
    <span dir="ltr"></span><span dir="rtl">("ונשמע קולו בבואו אל הקודש
    לפני ה'</span><span dir="ltr">")</span>

4.  <span dir="rtl">הכוהן מתפרנס ממצוות הקורבנות המוטלות על העם ("ותרומה
    יהיה מאת בני ישראל מזבחי שלמיהם תרומתם
    לה'</span><span dir="ltr">")</span>

5.  <span dir="rtl">ייתכן והכוהן אחראי גם על המשפט, בעזרת החושן והאורים
    והתומים ("ונשא אהרון את משפט בני ישראל על לבו לפני ה'
    תמיד</span><span dir="ltr"></span><span dir="rtl">"). נושא זה
    מעורפל.</span>

6.  <span dir="rtl">הכוהן מחפה על חטאי העם לפחות בנושא הקורבנות ("ונשא
    אהרון את עוון הקודשים אשר יקדישו בני
    ישראל</span><span dir="ltr"></span><span dir="rtl">"). לשם כך יש לו
    "ציץ" על מצחו.</span>

<span dir="ltr"></span><span dir="rtl">  
מלבד האחריות על הקורבנות, הכוהן אחראי גם על נושאי טומאה וטהרה, בתקופות
מסוימות אולי על המשפט, ואפילו על הנבואה "הטכנית".</span>

<span dir="rtl">ב"נבואה טכנית" הכוונה לידיעת העתיד, לצרכי השליט. הנה
דוגמה:</span>

<span dir="ltr"></span>

<span dir="rtl"><u>שמואל א' כ"ג</u></span>

<span dir="ltr"></span><span dir="rtl">(ו) וַיְהִי בִּבְרֹחַ אֶבְיָתָר בֶּן אֲחִימֶלֶךְ אֶל
דָּוִד קְעִילָה <u>אֵפוֹד</u></span><span dir="ltr"></span> <span dir="rtl">יָרַד
בְּיָדוֹ:</span>

<span dir="ltr"></span><span dir="rtl">(ז) וַיֻּגַּד לְשָׁאוּל כִּי בָא דָוִד קְעִילָה
וַיֹּאמֶר שָׁאוּל נִכַּר אֹתוֹ אֱלֹהִים בְּיָדִי כִּי נִסְגַּר לָבוֹא בְּעִיר דְּלָתַיִם וּבְרִיחַ:</span>

<span dir="ltr"></span><span dir="rtl">(ח) וַיְשַׁמַּע שָׁאוּל אֶת כָּל הָעָם לַמִּלְחָמָה
לָרֶדֶת קְעִילָה לָצוּר אֶל דָּוִד וְאֶל אֲנָשָׁיו:</span>

<span dir="ltr"></span><span dir="rtl">(ט) וַיֵּדַע דָּוִד כִּי עָלָיו שָׁאוּל מַחֲרִישׁ
הָרָעָה <u>וַיֹּאמֶר אֶל אֶבְיָתָר הַכֹּהֵן הַגִּישָׁה הָאֵפוֹד:</u></span>

<span dir="ltr"></span><span dir="rtl">(י) וַיֹּאמֶר דָּוִד יהוה אֱלֹהֵי יִשְׂרָאֵל שָׁמֹעַ
שָׁמַע עַבְדְּךָ כִּי מְבַקֵּשׁ שָׁאוּל לָבוֹא אֶל קְעִילָה לְשַׁחֵת לָעִיר בַּעֲבוּרִי:</span>

<span dir="ltr"></span><span dir="rtl">(יא) <u>הֲיַסְגִּרֻנִי בַעֲלֵי קְעִילָה בְיָדוֹ
הֲיֵרֵד שָׁאוּל כַּאֲשֶׁר שָׁמַע עַבְדֶּךָ</u></span><span dir="ltr"></span>
<span dir="rtl">יהוה אֱלֹהֵי יִשְׂרָאֵל הַגֶּד נָא לְעַבְדֶּךָ <u>וַיֹּאמֶר יהוה
יֵרֵד</u></span><span dir="ltr">:</span>

<span dir="ltr"></span><span dir="rtl">(יב) וַיֹּאמֶר דָּוִד <u>הֲיַסְגִּרוּ בַּעֲלֵי
קְעִילָה אֹתִי וְאֶת אֲנָשַׁי בְּיַד שָׁאוּל וַיֹּאמֶר יהוה יַסְגִּירוּ:</u></span>

<span dir="rtl">ויש עוד מקרים כאלה בתנ"ך.</span>

<span dir="ltr"></span>

<span dir="rtl">ולא רק בישראל</span>

<span dir="rtl">אצל היוונים, במקדש אפולו בעיר דלפי, היה האל מדבר מפיה של
הפיתיה, <u>כוהנת
אפולו</u></span><span dir="ltr"></span><span dir="rtl">. אבל, התהליך היה
שהכוהנים היו מקבלים את השאלה (בדרך כלל ממנהיגים), מעבירים לפיתיה (שייתכן
שהייתה מסוממת). היא הייתה ממלמלת תשובה, והם היו מפרשים אותה
לשואל.</span>

<span dir="ltr"></span><span dir="rtl">(..... זה, אולי, קצת מוכר
לנו...).</span>

<span dir="ltr"></span>

<span dir="ltr"></span><span dir="rtl">(היום אין לנו "נבואה טכנית" אלא
רק הערכות אמ"ן....)</span>

<span dir="ltr"></span>

<span dir="rtl">ברוב התקופות, אנחנו מוצאים את הכוהן כפקיד של השלטון, אבל
בעל עוצמה ועושר, כמתואר בפרשה שלנו דרך נושא הלבוש.  
זה בולט בתקופת המלוכה.</span>

<span dir="ltr"></span>

<span dir="rtl"><u>שמואל ב' כ'</u></span>

<span dir="ltr"></span><span dir="rtl">(כג) וְיוֹאָב אֶל כָּל הַצָּבָא יִשְׂרָאֵל וּבְנָיָה
בֶּן יְהוֹיָדָע עַל הַכְּרֵתִי וְעַל הַפְּלֵתִי:</span>

<span dir="ltr"></span><span dir="rtl">(כד) וַאֲדֹרָם עַל הַמַּס וִיהוֹשָׁפָט בֶּן
אֲחִילוּד הַמַּזְכִּיר:</span>

<span dir="ltr"></span><span dir="rtl">(כה) וּשְׁוָא סֹפֵר <u>וְצָדוֹק וְאֶבְיָתָר
כֹּהֲנִים</u></span><span dir="ltr">:</span>

<span dir="ltr"></span><span dir="rtl">(כו) <u>וְגַם עִירָא הַיָּאִרִי הָיָה כֹהֵן
לְדָוִד</u></span><span dir="ltr">:</span>

<span dir="rtl">כוהן לדוד....</span>

<span dir="ltr"></span>

<span dir="rtl">מלכים א' ד'</span>

<span dir="ltr"></span><span dir="rtl">(א) וַיְהִי הַמֶּלֶךְ שְׁלֹמֹה מֶלֶךְ עַל כָּל
יִשְׂרָאֵל:</span>

<span dir="ltr"></span><span dir="rtl">(ב) וְאֵלֶּה
<u>הַשָּׂרִים</u></span><span dir="ltr"></span> <span dir="rtl">אֲשֶׁר לוֹ
<u>עֲזַרְיָהוּ בֶן צָדוֹק הַכֹּהֵן</u></span><span dir="ltr">:</span>

<span dir="ltr"></span><span dir="rtl">(ג) אֱלִיחֹרֶף וַאֲחִיָּה בְּנֵי שִׁישָׁא סֹפְרִים
יְהוֹשָׁפָט בֶּן אֲחִילוּד הַמַּזְכִּיר:</span>

<span dir="ltr"></span><span dir="rtl">(ד) וּבְנָיָהוּ בֶן יְהוֹיָדָע עַל הַצָּבָא
<u>וְצָדוֹק וְאֶבְיָתָר כֹּהֲנִים</u></span><span dir="ltr">:</span>

<span dir="ltr"></span><span dir="rtl">(ה) וַעֲזַרְיָהוּ בֶן נָתָן עַל הַנִּצָּבִים
<u>וְזָבוּד בֶּן נָתָן כֹּהֵן רֵעֶה הַמֶּלֶךְ</u></span><span dir="ltr">:</span>

<span dir="ltr"></span><span dir="rtl">(ו) וַאֲחִישָׁר עַל הַבָּיִת וַאֲדֹנִירָם בֶּן
עַבְדָּא עַל הַמַּס:</span>

<span dir="ltr"></span>

<span dir="ltr"></span>

<span dir="rtl">בתחילת ימי בית שני ממש, אנחנו רואים מעין סימטריה בין
התפקיד המדיני והכוהני, וזה אולי מאפיין תקופה של בניין העם
והמדינה:</span>

<span dir="ltr"></span>

<span dir="rtl"><u>עזרא ג'</u></span>

<span dir="ltr"></span><span dir="rtl">(ב) וַיָּקָם <u>יֵשׁוּעַ בֶּן יוֹצָדָק וְאֶחָיו
הַכֹּהֲנִים</u></span> <span dir="ltr"></span><span dir="rtl"><u>וּזְרֻבָּבֶל בֶּן
שְׁאַלְתִּיאֵל וְאֶחָיו</u></span><span dir="ltr"></span> <span dir="rtl">וַיִּבְנוּ אֶת
מִזְבַּח אֱלֹהֵי יִשְׂרָאֵל לְהַעֲלוֹת עָלָיו עֹלוֹת כַּכָּתוּב בְּתוֹרַת מֹשֶׁה אִישׁ הָאֱלֹהִים:</span>

<span dir="rtl">וכך גם הצוות של <u>עזרא הכוהן, ונחמיה המנהיג
המדיני</u></span><span dir="ltr"></span><span dir="rtl">, בדור
הבא.</span>

<span dir="ltr"></span>

<span dir="rtl">מהספרות המועטה שיש בידינו מימי בית שני (ספרים חיצוניים,
וספרי יוסף בן מתתיהו) אנחנו יודעים שבתקופה ההלניסטית מינה השלטון הזר את
הכוהנים הגדולים, אם תמורת שוחד, ואם כדי שיובילו התיוונות.  
השליטים החשמונאים (יונתן, שמעון, יוחנן הורקנוס, יהודה אריסטובלוס,
אלכסנדר ינאי) מינו עצמם גם ככוהנים גדולים (מן הסתם, כדי למנוע תחרות על
ההשפעה). בניו של אלכסנדר ינאי, הורקנוס ואריסטובלוס, נלחמו ביניהם על
המשרה, עד שפומפיאוס הרומאי כבש את הארץ, ומינה את הורקנוס החלש
ביניהם.</span>

<span dir="rtl">מימי הורדוס ועד החורבן, אנחנו מוצאים שחיתות רבה בכהונה
הגדולה, ואפילו המקורות התלמודיים מעירים על כך:</span>

<span dir="ltr"></span>

<span dir="rtl"><u>בבלי, פסחים דף נ"ז</u></span>

<span dir="rtl">ועל כיוצא בהם אמר אבא שאול בן בטנית, משום אבא יוסף בן
חנין:  
אוי לי מבית בייתוס אוי לי מאלתן.  
אוי לי מבית חנין אוי לי מלחישתן.  
אוי לי מבית קתרוס אוי לי מקולמוסן.  
אוי לי מבית ישמעאל בן פיאבי אוי לי מאגרופן.  
<u>שהם כהנים גדולים ובניהן גיזברין וחתניהם
אמרכלין</u></span><span dir="ltr"></span> <span dir="rtl">ועבדיהן חובטין
את העם במקלות.</span>

<span dir="rtl">נפוטיזם... ואלימות...</span>

<span dir="ltr"></span>

<span dir="rtl"><u>ירושלמי, יומא, דף ד'</u></span>

<span dir="rtl">אבא שאול היה קורא אותה לשכת בולווטין. בראשונה היו קורין
אותה לשכת בולווטין \[לשכת נכבדים,
ביוונית</span><span dir="ltr"></span><span dir="rtl">\] ועכשיו הן קוראין
אותה לשכת פלהדרין \[לשכת פקידי
המלך</span><span dir="ltr"></span><span dir="rtl">\], .... בראשון \[ימי
בית ראשון</span><span dir="ltr"></span><span dir="rtl">\] שהיו משמשין
הוא ובנו ובן בנו, שימשו בו שמונה עשר כהנים. אבל בשני, על ידי שהיו נוטלין
בדמים \[מתמנים בשוחד</span><span dir="ltr"></span><span dir="rtl">\]
וי"א שהיו הורגין זה את זה בכשפים, שימשו בו שמונים כהנים...</span>

<span dir="ltr"></span>

<span dir="rtl">אבל היו בהחלט גם אחרים, שנזהרו מאבק שוחד:</span>

<span dir="ltr"></span>

<span dir="rtl"><u>בבלי, יומא, דף ל"ח</u></span>

<span dir="rtl">גמרא תנו רבנן בית גרמו היו בקיאין במעשה לחם הפנים ...
דבר זה מזכירין אותן לשבח מעולם לא נמצאת פת נקיה ביד בניהם <u>שלא יאמרו
ממעשה לחם הפנים זה ניזונין לקיים מה שנאמר והייתם נקיים מה'
ומישראל</u></span><span dir="ltr">:</span>

<span dir="ltr"></span><span dir="rtl">... תנו רבנן בית אבטינס היו
בקיאין במעשה הקטורת .... ועל דבר זה מזכירין אותן לשבח מעולם לא יצאת כלה
מבושמת מבתיהן וכשנושאין אשה ממקום אחר מתנין עמה שלא תתבסם <u>שלא יאמרו
ממעשה הקטורת מתבסמין לקיים מה שנאמר והייתם נקיים מה' ומישראל.</u></span>

<span dir="ltr"></span>

<span dir="rtl">תחילת מסכת אבות, במשנה, מעניינת:</span>

<span dir="ltr"></span><span dir="rtl">(א) משֶׁה קִבֵּל תּוֹרָה מִסִּינַי, וּמְסָרָהּ
לִיהוֹשֻׁעַ, וִיהוֹשֻׁעַ לִזְקֵנִים, וּזְקֵנִים לִנְבִיאִים, וּנְבִיאִים מְסָרוּהָ לְאַנְשֵׁי כְנֶסֶת
הַגְּדולה.</span>

<span dir="rtl">מעניין, התורה (בדרכה ממשה רבנו לחז"ל, הרואים עצמם כיורשי
"כנסת גדולה", ודרכה כיורשי התורה מסיני), מדלגת על הכוהנים, גם על השופטים
ועל המלכים (אפילו על דוד המלך הנערץ...).</span>

<span dir="rtl">משה – יהושע – זקנים (?) – נביאים – חכמים.</span>

<span dir="rtl">איננו יודעים מיהם "זקנים", אך אנחנו יודעים מיהם "נביאים"
או לפחות, למי הם מתכוונים ב"נביאים". ונראה, שדווקא התורה לא עברה
דרכם...</span>

<span dir="ltr"></span>

<span dir="rtl">אם יש דמות של נביא שהוא גם מנהיג, גם כוהן, גם שופט
אידאלי, הרי זה שמואל.</span>

<span dir="rtl">הוא גם "נביא טכני" שאליו מגיע שאול, כדי שיעזור לו למצוא
את האתונות שלו...</span>

<span dir="rtl">הוא גם זובח זבחים ככוהן. הוא גם שופט:</span>

<span dir="rtl">שמואל א' פרק ז'</span>

<span dir="ltr"></span><span dir="rtl">(טו) וַיִּשְׁפֹּט שְׁמוּאֵל אֶת יִשְׂרָאֵל כֹּל יְמֵי
חַיָּיו:</span>

<span dir="ltr"></span><span dir="rtl">(טז) וְהָלַךְ מִדֵּי שָׁנָה בְּשָׁנָה וְסָבַב בֵּית
אֵל וְהַגִּלְגָּל וְהַמִּצְפָּה וְשָׁפַט אֶת יִשְׂרָאֵל אֵת כָּל הַמְּקוֹמוֹת הָאֵלֶּה:</span>

<span dir="ltr"></span>

<span dir="rtl">אך, לדעתי, המאפיין האמיתי את "הנביא" שבשמואל הוא פרק
ח'</span>

<span dir="rtl"><u>התנגדות למימסד ולשחיתותו</u></span>

<span dir="ltr"></span><span dir="rtl">(ה) וַיֹּאמְרוּ אֵלָיו הִנֵּה אַתָּה זָקַנְתָּ
וּבָנֶיךָ לֹא הָלְכוּ בִּדְרָכֶיךָ עַתָּה שִׂימָה לָּנוּ מֶלֶךְ לְשָׁפְטֵנוּ כְּכָל הַגּוֹיִם:</span>

<span dir="ltr"></span><span dir="rtl">(ו) וַיֵּרַע הַדָּבָר בְּעֵינֵי שְׁמוּאֵל כַּאֲשֶׁר
אָמְרוּ תְּנָה לָּנוּ מֶלֶךְ לְשָׁפְטֵנוּ וַיִּתְפַּלֵּל שְׁמוּאֵל אֶל יהוה:</span>

<span dir="ltr"></span><span dir="rtl">(ז) וַיֹּאמֶר יהוה אֶל שְׁמוּאֵל שְׁמַע בְּקוֹל
הָעָם לְכֹל אֲשֶׁר יֹאמְרוּ אֵלֶיךָ <u>כִּי לֹא אֹתְךָ מָאָסוּ כִּי אֹתִי מָאֲסוּ מִמְּלֹךְ
עֲלֵיהֶם:</u></span><span dir="ltr"></span>

<span dir="ltr">......</span>

<span dir="ltr"></span><span dir="rtl">(יא) וַיֹּאמֶר זֶה יִהְיֶה מִשְׁפַּט הַמֶּלֶךְ אֲשֶׁר
יִמְלֹךְ עֲלֵיכֶם אֶת בְּנֵיכֶם יִקָּח וְשָׂם לוֹ בְּמֶרְכַּבְתּוֹ וּבְפָרָשָׁיו וְרָצוּ לִפְנֵי מֶרְכַּבְתּוֹ:</span>

<span dir="ltr"></span><span dir="rtl">(יב) וְלָשׂוּם לוֹ שָׂרֵי אֲלָפִים וְשָׂרֵי
חֲמִשִּׁים וְלַחֲרשׁ חֲרִישׁוֹ וְלִקְצֹר קְצִירוֹ וְלַעֲשׂוֹת כְּלֵי מִלְחַמְתּוֹ וּכְלֵי רִכְבּוֹ:</span>

<span dir="ltr"></span><span dir="rtl">(יג) וְאֶת בְּנוֹתֵיכֶם יִקָּח לְרַקָּחוֹת
וּלְטַבָּחוֹת וּלְאֹפוֹת:</span>

<span dir="ltr"></span><span dir="rtl">(יד) וְאֶת שְׂדוֹתֵיכֶם וְאֶת כַּרְמֵיכֶם
וְזֵיתֵיכֶם הַטּוֹבִים יִקָּח וְנָתַן לַעֲבָדָיו:</span>

<span dir="ltr"></span>

<span dir="rtl">ועוד בפרק ט"ו</span>

<span dir="rtl"><u>התנגדות גם למימסד הכוהני</u></span>

<span dir="ltr"></span> <span dir="rtl">(כב) וַיֹּאמֶר שְׁמוּאֵל: הַחֵפֶץ לַיהוה
בְּעֹלוֹת וּזְבָחִים כִּשְׁמֹעַ בְּקוֹל יהוה? הִנֵּה שְׁמֹעַ מִזֶּבַח טוֹב, לְהַקְשִׁיב מֵחֵלֶב אֵילִים:</span>

<span dir="ltr"></span>

<span dir="rtl"><u>ועוד בפרק י"ב</u></span>

<span dir="rtl"><u>הסתפקות במועט, אין פרנסה מנבואה, ולפעמים להיפך,
הקרבה.</u></span>

<span dir="ltr"></span><span dir="rtl">(ב) וְעַתָּה הִנֵּה הַמֶּלֶךְ מִתְהַלֵּךְ לִפְנֵיכֶם
וַאֲנִי זָקַנְתִּי וָשַׂבְתִּי וּבָנַי הִנָּם אִתְּכֶם וַאֲנִי הִתְהַלַּכְתִּי לִפְנֵיכֶם מִנְּעֻרַי עַד הַיּוֹם
הַזֶּה:</span>

<span dir="ltr"></span><span dir="rtl">(ג) הִנְנִי עֲנוּ בִי נֶגֶד יהוה וְנֶגֶד
מְשִׁיחוֹ אֶת שׁוֹר מִי לָקַחְתִּי וַחֲמוֹר מִי לָקַחְתִּי וְאֶת מִי עָשַׁקְתִּי אֶת מִי רַצּוֹתִי וּמִיַּד מִי
לָקַחְתִּי כֹפֶר וְאַעְלִים עֵינַי בּוֹ וְאָשִׁיב לָכֶם:</span>

<span dir="ltr"></span><span dir="rtl">(ד) וַיֹּאמְרוּ לֹא עֲשַׁקְתָּנוּ וְלֹא רַצּוֹתָנוּ
וְלֹא לָקַחְתָּ מִיַּד אִישׁ מְאוּמָה:</span>

<span dir="ltr"></span>

<span dir="rtl">כמו כל התנ"ך, ובעיקר תורה ונביאים ראשונים, אנו מוצאים
אוסף של סיפורים התפורים לסיפור אחד, ולכן שמואל למרות דעותיו "חייב"
להמליך מלכים, להקריב קורבנות ולנבא נבואות. שמואל הוא רב דמויות.</span>

<span dir="ltr"></span>

<span dir="rtl">אבל המאפיינים שליקטתי הם המאפיינים את "נביאי האמת"
העתידים:</span>

- <span dir="rtl">הנביא עוקף את חוקי התורה.</span>

- <span dir="rtl">יש לו קשר ישיר עם אלוהים, כלומר, עם עולם
  הערכים.</span>

- <span dir="rtl">הוא מייצג ערכים יותר מאשר מסורת, הוא מבקר את המימסד
  הפוליטי כולל המימסד הכוהני.</span>

- <span dir="rtl">הנביא בודד, לא יורש את נבואתו ולא מוריש אותה. (קיימת
  אגדה אחת יוצאת דופן).</span>

- <span dir="rtl">ומאפיין נוסף שאינו של שמואל (שהוא נביא אגדתי, מלא או
  חלקית) – הנביא נכשל, ולא פעם נרדף. (גם כאן יש, כמובן, את הסיפור יוצא
  הדופן על הנביא יונה שמתאכזב מהצלחתו...)</span>

<span dir="ltr"></span>

<span dir="rtl"><u>ומי "עוקף" את התורה, בשם אלוהים, יותר מאשר ישעיהו
בפרק א':</u></span>

<span dir="ltr"></span><span dir="rtl">(יא) <u>לָמָּה לִּי רֹב
זִבְחֵיכֶם</u></span><span dir="ltr"></span> <span dir="rtl">יֹאמַר יהוה שָׂבַעְתִּי
עֹלוֹת אֵילִים וְחֵלֶב מְרִיאִים וְדַם פָּרִים וּכְבָשִׂים וְעַתּוּדִים <u>לֹא
חָפָצְתִּי</u></span><span dir="ltr">:</span>

<span dir="ltr"></span><span dir="rtl">(יב) כִּי תָבֹאוּ לֵרָאוֹת פָּנָי <u>מִי בִקֵּשׁ
זֹאת מִיֶּדְכֶם רְמֹס חֲצֵרָי</u></span><span dir="ltr">:</span>

<span dir="ltr"></span><span dir="rtl">(יג) לֹא תוֹסִיפוּ הָבִיא מִנְחַת שָׁוְא קְטֹרֶת
תּוֹעֵבָה הִיא לִי חֹדֶשׁ וְשַׁבָּת קְרֹא מִקְרָא <u>לֹא אוּכַל אָוֶן וַעֲצָרָה:</u></span>

<span dir="ltr"></span><span dir="rtl">(יד) <u>חָדְשֵׁיכֶם וּמוֹעֲדֵיכֶם שָׂנְאָה
נַפְשִׁי</u></span><span dir="ltr"></span> <span dir="rtl">הָיוּ עָלַי לָטֹרַח
נִלְאֵיתִי נְשׂא:</span>

<span dir="ltr"></span><span dir="rtl">(טו) וּבְפָרִשְׂכֶם כַּפֵּיכֶם אַעְלִים עֵינַי מִכֶּם
<u>גַּם כִּי תַרְבּוּ תְפִלָּה אֵינֶנִּי שֹׁמֵעַ</u></span><span dir="ltr"></span>
<span dir="rtl">יְדֵיכֶם דָּמִים מָלֵאוּ:</span>

<span dir="ltr"></span><span dir="rtl">(טז) רַחֲצוּ הִזַּכּוּ הָסִירוּ רֹעַ מַעַלְלֵיכֶם
מִנֶּגֶד עֵינָי חִדְלוּ הָרֵעַ:</span>

<span dir="ltr"></span><span dir="rtl">(יז) לִמְדוּ הֵיטֵב, דִּרְשׁוּ מִשְׁפָּט, אַשְּׁרוּ
חָמוֹץ, שִׁפְטוּ יָתוֹם, רִיבוּ אַלְמָנָה:</span>

<span dir="ltr"></span>

<span dir="rtl">כאמור, בדרך כלל הוא כישלון. אין לו השפעה של ממש בזמנו.
אם דבריו נכתבים ("נביאי הספר") יש לו השפעה על התרבות בעתיד. יבואו דורות
שירדפו יתום ואלמנה וכמובן את הגר, אבל יתגאו בנביאים המוסריים של
העבר...</span>

<span dir="ltr"></span>

<span dir="rtl">האם חכמים קיבלו תורה, דרך כנסת גדולה, מהנביאים? ...
ספק...</span>

<span dir="rtl">אבל החכמים מתעקשים שהנבואה פסקה בימי בית שני, ואז הבכורה
עברה לחכמים.</span>

<span dir="ltr"></span>

<span dir="ltr"></span>

<span dir="ltr"></span>

<span dir="rtl"><u>בבלי, בבא בתרא, דף י"ב</u></span>

<span dir="rtl">אמר רבי אבדימי דמן חיפה: מיום שחרב בית המקדש <u>ניטלה
נבואה מן הנביאים וניתנה לחכמים.</u></span><span dir="ltr"></span>
<span dir="rtl">אטו חכם לאו נביא הוא? הכי קאמר אע"פ שניטלה מן הנביאים -
מן החכמים לא ניטלה. אמר אמימר <u>וחכם עדיף מנביא</u></span>
<span dir="ltr">....</span>

<span dir="ltr"></span>

<span dir="ltr"></span> <span dir="rtl"><u>שם שם</u></span>

<span dir="rtl">א"ר יוחנן מיום שחרב בית המקדש ניטלה נבואה מן הנביאים
וניתנה לשוטים ולתינוקות...</span>

<span dir="ltr"></span>

<span dir="rtl"><u>תוספתא, סוטה י"ג</u></span>

<span dir="ltr"></span><span dir="rtl">(ד) משמתו נביאים אחרונים חגי
זכריה ומלאכי <u>פסקה רוח הקדש</u></span><span dir="ltr"></span>
<span dir="rtl">מישראל ואעפ"כ <u>היו משמיעין להם על בת
קול</u></span><span dir="ltr"></span><span dir="rtl">. מעשה שנכנסו חכמים
לעלית בן גוריא ביריחו. יצתה בת קול ואמרה להן, יש כאן אדם ביניכם שראוי
לרוה"ק אלא שאין דורו זכאי לכך. נתנו עיניהם בהלל הזקן. בשעת מיתתו היו
אומרים, אי עניו אי חסיד, תלמידו של עזרא:</span>

<span dir="ltr"></span>

<span dir="rtl">אבל בהמשך "אין אנו משגיחין בבת
קול</span><span dir="ltr"></span><span dir="rtl">" (בבלי, בבא מציעא, דף
נ"ט)  
</span>

<span dir="rtl"><u>סדר עולם רבה, פרק ל' (ספר מתקופת התלמוד שנערך פעמים
רבות, כנראה עד 800 לספירה)</u></span>

<span dir="rtl">ועמד מלך גבור וגו' וכעמדו תשבר וגו' (שם יא ג), הוא
אלכסנדרוס מקדון שמלך י"ב שנה. <u>עד כאן היו הנביאים מתנבאים ברוח הקדש,
מכאן ואילך, הט אזנך ושמע דברי חכמים</u></span>
<span dir="ltr"></span>[<span dir="rtl">(משלי</span>
<span dir="rtl">כב</span>
<span dir="rtl">יז</span>](about:blank)<span dir="ltr"></span><span dir="rtl">),
שנאמר כי נעים כי תשמרם בבטנך וגו', להיות בה' מבטחך (שם), ... וכן הוא
אומר, "שאל אביך ויגדך זקניך ויאמרו לך" )[דברים](about:blank)</span>
[<span dir="rtl">לב</span>
<span dir="rtl">ז</span>](about:blank)<span dir="ltr"></span><span dir="rtl">),
יכול זקני השוק? תלמוד לומר ויאמרו לך, הא למדת שזקן זה שקנה
חכמה...</span>

<span dir="ltr"></span>

<span dir="rtl">אבל, אם נתעקש על הגדרתנו, נבואה לא פסקה בישראל מעולם.  
מי שנשלח על ידי עולם ערכיו, ומוותר על עצמו, וצועק ובוכה, ונאבק במימסד
מושחת, הוא הנביא על פי מקורותינו. והיו כאלה בכל הדורות, ואנו מכירים כאלה
גם בימינו.</span>

<span dir="ltr"></span>

<span dir="rtl">והיו גם חכמים שחשבו עצמם נביאים, מתוך תפיסה מיסטית של
קירבה לאלוהים.</span>

<span dir="rtl">למשל, ר' יוסף קארו, מחבר "שולחן ערוך" (המאה ה-16, צפת),
כתב גם את "מגיד מישרים" על מלאך המופיע ומלמד אותו:</span>

<span dir="rtl"><u>ספר מגיד מישרים, שמואל ב' פרק י' (נכתב בצפת על ידי ר'
יוסף קארו, המאה ה-16)</u></span>

<span dir="rtl">אני אני היא המדברת עמך נשמתך, לא הנפש ולא הרוח אלא הנשמה
בעצמה, והלא אם פסקה נבואה מישראל <u>ממך לא
פסקה</u></span><span dir="ltr"></span> <span dir="rtl">כי בכל פעם אני בא
אליך להדריכך בדרך זו...</span>

<span dir="ltr"></span>

<span dir="rtl">הנבואה לא פסקה מעולם, אלא כדי להדגיש את חשיבותם של
החכמים, ויחד עם זה להודות בגדולתם של הנביאים המקראיים, הפתרון של "פסקה
נבואה מישראל" הוא המתאים.</span>

<span dir="ltr"></span>

<span dir="rtl">מיהו החכם?</span>

<span dir="rtl">החכם מופיע, לא כאשר פסקה נבואה בישראל, אלא כאשר פסק
שלטון עצמי מישראל והכהונה, המועדת לשחיתות, איבדה כל מעמד ציבורי.</span>

<span dir="rtl">החכם מופיע, כאשר מכסימום העצמאות האפשרית, היא
<u>אוטונומיה דתית
רוחנית</u></span><span dir="ltr"></span><span dir="rtl">.  
כוחו של החכם בידע שלו, ובעיקר בכריזמה שלו. תפקידו, לכאורה, פרשנות
המקורות, ולמעשה, הוא המחוקק והוא השופט, אך בלי סיוע של הכוח הפוליטי, אין
לו יכולת אכיפה. הוא לא ממונה על ידי השלטון הזר, הוא מתקבל על ידי
העם.</span>

<span dir="rtl">מעמד החכמים אינו עובר בירושה מאבות לבנים, אך עובר מחכמים
לתלמידי חכמים על ידי הסמכה, כלומר מינוי, כאשר התלמיד נמדד גם בידע
התיאורטי שלו, וגם בהתנהגותו. לכן הוא צריך "לשמש חכמים". בתקופה מסוימת
היה חייב ממש לשרתם.</span>

<span dir="ltr"></span>

<span dir="rtl"><u>בבלי, ברכות, דף ס"ב</u></span>

<span dir="rtl">בן עזאי אומר: פעם אחת נכנסתי אחר רבי עקיבא לבית הכסא
ולמדתי ממנו שלשה דברים. למדתי שאין נפנין מזרח ומערב אלא צפון ודרום,
ולמדתי שאין נפרעין מעומד אלא מיושב, ולמדתי שאין מקנחין בימין אלא בשמאל.
אמר לו רבי יהודה, עד כאן העזת פניך ברבך? אמר לו, תורה היא וללמוד אני
צריך.</span>

<span dir="ltr"></span>

<span dir="rtl">החכם הוא מנהיג של מי שמוכן לקבל את הנהגתו. והמסרב נקרא
עם הארץ...</span>

<span dir="rtl">צריך תמיד לקחת בחשבון מי הכותב. כל מקורותינו כמעט,
מתקופת חז"ל, המשנה, התוספתא, התלמודים, המדרשים, כולם נכתבו על ידי החכמים
מישיבות ארץ ישראל ובבל, כמעט עד סוף האלף הראשון. לכן, לא ברור מה הייתה
מידת שליטת החכמים בעם ישראל בדורות ההם. האם הרוב נשמעו לחכמים? או היו
עמי ארצות...?</span>

<span dir="ltr"></span>

<span dir="rtl">מסכת אבות מלמדת אותנו מהו חכם אידאלי, מבחינת התנהגותו
וערכיו:</span>

<span dir="rtl"><u>אבות פרק ה'</u></span>

<span dir="ltr"></span><span dir="rtl">(ז) שבעה דברים בגולם ושבעה בחכם.
חכם אינו מדבר בפני מי שהוא גדול ממנו בחכמה ובמנין, ואינו נכנס לתוך דברי
חברו, ואינו נבהל להשיב, שואל כענין ומשיב כהלכה, ואומר על ראשון ראשון ועל
אחרון אחרון, ועל מה שלא שמע, אומר לא שמעתי, ומודה על האמת. וחלופיהן
בגלם:</span>

<span dir="ltr"></span>

<span dir="rtl"><u>אבות פרק ו'</u></span>

<span dir="ltr"></span><span dir="rtl">(ד) כך היא דרכה של תורה, פת במלח
תאכל ומים במשורה תשתה ועל הארץ תישן וחיי צער תחיה ובתורה אתה עמל. אם אתה
עשה כן, אשריך וטוב לך. אשריך בעולם הזה וטוב לך לעולם הבא:</span>

<span dir="ltr"></span><span dir="rtl">(ה) אל תבקש גדלה לעצמך, ואל תחמוד
כבוד, יותר מלמודך עשה, ואל תתאוה לשלחנם של שרים, ששלחנך גדול משלחנם
וכתרך גדול מכתרם, ונאמן הוא בעל מלאכתך שישלם לך שכר פעלתך:</span>

<span dir="ltr"></span><span dir="rtl">(ו) <u>גדולה תורה יותר מן הכהונה
ומן המלכות</u></span><span dir="ltr"></span><span dir="rtl">, שהמלכות
נקנית בשלשים מעלות, והכהנה בעשרים וארבע, והתורה נקנית בארבעים ושמונה
דברים, ואלו הן, בתלמוד, בשמיעת האזן, בעריכת שפתים, בבינת הלב, באימה,
ביראה, בענוה, ...  
ועוד, עד ארבעים ושמונה...</span>

<span dir="ltr"></span>

<span dir="rtl">מובן, שהאידאלים האלה לא מחזיקים מעמד, ויש אפילו חכמים
המפארים את עושרו של ר' יהודה נשיא, למשל, עורך המשנה.  
ובכל זאת, כריזמה נבנית לא מעט על דוגמה אישית, כולל הסתפקות במועט, ועד
היום רבנים כריזמטיים הם ישרים, צנועים ומסתפקים במועט, והשפעתם גדולה
לפעמים, מאלו הפוליטיקאים הנקראים רבנים.</span>

<span dir="rtl">ברור שיכולת האכיפה של החכמים היא רק בזכות הכריזמה,
ובתקופות ארוכות בעזרת השלטונות (של הגויים...) שחייבו מבנה קהילתי יהודי.
שליטה אפשרית, רק בחסות פוליטית.</span>

<span dir="ltr"></span>

<span dir="rtl">צריך לציין, שחכמי המשנה והתלמוד, היו פרשנים נועזים
שחידשו הלכות, ואף שינו לחלוטין חלק מחוקי התורה, אם לא את רובם. מצד שני,
הם "עשו סייג לתורה". כלומר, יצרו החמרות ואף התחרו בהחמרות, כדי "להרחיק
מן העבירה".</span>

<span dir="ltr"></span>

<span dir="rtl">אני לא יודע על מקורות כתובים כנגד חז"ל, אבל צריך לשים לב
שהתנגדויות מופיעות בתוך המקורות שלהם:</span>

<span dir="rtl"><u>בבלי פסחים דף מ"ט</u></span>

<span dir="rtl">תניא, אמר רבי עקיבא, כשהייתי <u>עם
הארץ</u></span><span dir="ltr"></span> <span dir="rtl">אמרתי מי יתן לי
<u>תלמיד חכם</u></span><span dir="ltr"></span> <span dir="rtl">ואנשכנו
כחמור. אמרו לו תלמידיו, רבי, אמור ככלב. אמר להן, זה נושך ושובר עצם וזה
נושך ואינו שובר עצם:</span>

<span dir="ltr"></span>

<span dir="rtl">ובולטת עוד יותר הבחנה בין "חבר" (כלומר זה שנשמע לחכמים,
אחד מהחבורה!) ובין עם הארץ:</span>

<span dir="rtl"><u>משנה דמאי פרק ט'</u></span>

<span dir="ltr"></span><span dir="rtl">(ג) המקבל עליו להיות
<u>חבר</u></span><span dir="ltr"></span><span dir="rtl">, אינו מוכר
<u>לעם הארץ</u></span><span dir="ltr"></span> <span dir="rtl">לח ויבש,
ואינו לוקח ממנו לח, ואינו מתארח אצל עם הארץ, ולא מארחו אצלו
בכסותו.</span>

<span dir="ltr"></span>

<span dir="rtl">מושג "דמאי" הוא תבואה או פירות שלא נלקחו מהם מעשרות. וכל
מזון שנלקח מעם הארץ חשוד על דמאי. לא מארחו בכסותו, אולי מחשש
שעטנז.</span>

<span dir="ltr"></span>

<span dir="rtl">נראה מהחלוקה המעמדית הזו, שדווקא בתקופה שבה נכתבו יסודות
ההלכה על ידי חכמים, הייתה השפעתם קטנה, והיא גדלה בעיקר תחת שלטון הנצרות
שאילץ את היהודים להסתגר בקהילות עם שלטון עצמי (אוטונומיה כפויה),
ובתקופות רבות גם תחת שלטון האסלם. בתקופות ליברליות (כמו תור הזהב בספרד)
אנו מוצאים "עבריינים" בולטים. עד היום ההשפעה הרבנית על דתיים ספרדים היא
מתונה יותר (הם "מסורתיים").</span>

<span dir="ltr"></span>

<span dir="rtl"><u>בסיכום:  
</u>הכוהן</span><span dir="ltr"></span><span dir="rtl">, מייצג את האל,
אבל הוא חלק מהמימסד, "קרוב למלכות", אחראי על הפולחן המסורתי ומתפרנס
ממנו. תפקידו עובר בירושה לבניו. מבחינה מסויימת הכהונה היא "גילדה" (כת
בעלי מקצוע).</span>

<span dir="rtl">הנביא</span><span dir="ltr"></span><span dir="rtl">, הוא
בעל קשר ישיר לאל, או, בלשוננו לסולם ערכים שלו, בודד (לא יורש ולא מוריש),
לא פעם נרדף, מתנגד למימסד, ובדרך כלל גם לפולחן ולמסורת, אבל בוודאי
לשחיתות הנובעת מהם.  
הוא כמעט תמיד נכשל בזמנו, אך התרבות גאה בו...</span>

<span dir="rtl">החכם</span><span dir="ltr"></span><span dir="rtl">, הוא
פרשן, אך לפעמים רק לכאורה, ולמעשה הוא מחוקק ושופט, אך שולט באמצעות
הכריזמה שלו, ובתקופות רבות באמצעות שלטון זר, הכופה אוטונומיה (בימינו
באמצעות השלטון החילוני). התפקיד עובר ממורה לתלמיד על ידי הסמכה, בזכות
הידע, הניסיון וההתנהגות. בימינו, רבים המתפרצים לפרסם "דין תורה", ומרחקם
מהאידיאל של חז"ל כרחוק מזרח ממערב.</span>

<span dir="ltr"></span>

<span dir="rtl">וכמובן, שתמיד, קיים כוהן שקר, נביא שקר, חכם
שקר...</span>

<span dir="rtl">זה הכוהן, שקנה את תפקידו, ונהנה משחיתותו.</span>

<span dir="rtl">זה הנביא, שבנבואתיו משרת את אדונו השליט, ומתפרנס
ממנו.</span>

<span dir="rtl">הנה דוגמה כמעט כמו ב"ארץ נהדרת":</span>

<span dir="rtl"><u>מלכים א' כ"ב</u></span>

<span dir="ltr"></span> <span dir="rtl">(ו) וַיִּקְבֹּץ מֶלֶךְ יִשְׂרָאֵל אֶת
<u>הַנְּבִיאִים כְּאַרְבַּע מֵאוֹת אִישׁ</u></span><span dir="ltr"></span>
<span dir="rtl">וַיֹּאמֶר אֲלֵהֶם הַאֵלֵךְ עַל רָמֹת גִּלְעָד לַמִּלְחָמָה אִם אֶחְדָּל <u>וַיֹּאמְרוּ עֲלֵה
וְיִתֵּן אֲדֹנָי בְּיַד הַמֶּלֶךְ</u></span><span dir="ltr">:</span>

<span dir="rtl">ארבע מאות נביאים במקהלה.</span>

<span dir="rtl">וחכמים – מוכרים לנו חכמים (רבנים) שחכמתם מסתכמת בקנאות
דתית ופוליטית,</span>

<span dir="rtl">וגם מוכרת לנו דמות החכם שמנצל את אמונתם התמימה של צאן
מרעיתו, בשביל בצע כסף.</span>

<span dir="ltr"></span>

<span dir="rtl">ולסיים בטוב.... למרות הכל היו לעם ישראל גם כוהנים ישרים
וטובים, גם נביאים מדהימים בדבריהם, וגם חכמים רבניים ישרים, נבונים
ואנושיים.</span>

<span dir="ltr"></span>

<span dir="ltr"></span>

<span dir="ltr"></span>
