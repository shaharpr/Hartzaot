<span dir="rtl"><u>פרשת "ויחי" – באחרית הימים</u></span>

<span dir="ltr"></span>

<span dir="rtl"><u>ספר בראשית פרק מט</u></span>

<span dir="ltr"></span><span dir="rtl">(א) וַיִּקְרָא יַעֲקֹב אֶל בָּנָיו וַיֹּאמֶר
הֵאָסְפוּ וְאַגִּידָה לָכֶם אֵת אֲשֶׁר יִקְרָא אֶתְכֶם בְּאַחֲרִית
הַיָּמִים</span><span dir="ltr">:</span>

<span dir="ltr"></span><span dir="rtl">(ב) הִקָּבְצוּ וְשִׁמְעוּ בְּנֵי יַעֲקֹב וְשִׁמְעוּ אֶל
יִשְׂרָאֵל אֲבִיכֶם:</span>

<span dir="ltr">.........................</span>

<span dir="ltr"></span><span dir="rtl">(ה) שִׁמְעוֹן וְלֵוִי אַחִים כְּלֵי חָמָס
מְכֵרֹתֵיהֶם:</span>

<span dir="ltr"></span><span dir="rtl">(ו) בְּסֹדָם אַל תָּבֹא נַפְשִׁי בִּקְהָלָם אַל תֵּחַד
כְּבֹדִי כִּי בְאַפָּם הָרְגוּ אִישׁ וּבִרְצֹנָם עִקְּרוּ שׁוֹר:</span>

<span dir="ltr"></span><span dir="rtl">(ז) אָרוּר אַפָּם כִּי עָז וְעֶבְרָתָם כִּי קָשָׁתָה
אֲחַלְּקֵם בְּיַעֲקֹב וַאֲפִיצֵם בְּיִשְׂרָאֵל:</span>

<span dir="ltr">.......................</span>

<span dir="ltr"></span><span dir="rtl">(יג) זְבוּלֻן לְחוֹף יַמִּים יִשְׁכֹּן וְהוּא
לְחוֹף אֳנִיֹּת וְיַרְכָתוֹ עַל צִידֹן:</span>

<span dir="ltr"></span><span dir="rtl">(יד) יִשָּׂשׂכָר חֲמֹר גָּרֶם רֹבֵץ בֵּין
הַמִּשְׁפְּתָיִם:</span>

<span dir="ltr"></span><span dir="rtl">(טו) וַיַּרְא מְנֻחָה כִּי טוֹב וְאֶת הָאָרֶץ כִּי
נָעֵמָה וַיֵּט שִׁכְמוֹ לִסְבֹּל וַיְהִי לְמַס עֹבֵד:</span>

<span dir="ltr"></span><span dir="rtl">(טז) דָּן יָדִין עַמּוֹ כְּאַחַד שִׁבְטֵי
יִשְׂרָאֵל:</span>

<span dir="ltr"></span><span dir="rtl">(יז) יְהִי דָן נָחָשׁ עֲלֵי דֶרֶךְ שְׁפִיפֹן עֲלֵי
אֹרַח הַנּשֵׁךְ עִקְּבֵי סוּס וַיִּפֹּל רֹכְבוֹ אָחוֹר:</span>

<span dir="ltr"></span>

<span dir="ltr"></span><span dir="rtl">"אחרית הימים", הוא מושג בעל כמה
מובנים.</span>

<span dir="rtl">מובנו כאן, הוא, עתיד היסטורי. ומטבע הדברים, כל הקטע נכתב
כאשר עתיד זה כבר הגיע. זו נבואה למפרע. כלומר, הסופר, המכיר את המציאות,
מתאר אותה דרך גיבור קדום, המנבא אותה.  
קרוב לוודאי, שמסיבה זו הקטע גם עודכן בעריכות שונות, לפחות לגבי שבטים
מסוימים שהיו חשובים לעורך.  
למשל, תיאור שבט דן מתאים לתקופה ששבט זה נאבק על חייו נגד הפלשתים, לפני
תקופת המלוכה, אבל תיאור שבט יהודה מתאים לתקופה אחרת.  
בברכת משה (סוף ספר דברים), שבט דן נמצא בצפון, כי הוא כותב "דן גור אריה
יזנק מן הבשן</span><span dir="ltr"></span><span dir="rtl">", ולכן שם
"אחרית הימים" היא במועד אחר.</span>

<span dir="ltr"></span>

<span dir="rtl">גם בברכתו של בלעם בן בעור, "אחרית הימים" היא מהסוג הזה.
הנה קטע המתאר נצחונות של ישראל על עמי האיזור.</span>

<span dir="ltr"></span>

<span dir="rtl"><u>ספר במדבר פרק כד</u></span>

<span dir="ltr"></span><span dir="rtl">(יג) אִם יִתֶּן לִי בָלָק מְלֹא בֵיתוֹ כֶּסֶף
וְזָהָב לֹא אוּכַל לַעֲבֹר אֶת פִּי יְהֹוָה לַעֲשׂוֹת טוֹבָה אוֹ רָעָה מִלִּבִּי אֲשֶׁר יְדַבֵּר יְהֹוָה אֹתוֹ
אֲדַבֵּר:</span>

<span dir="ltr"></span><span dir="rtl">(יד) וְעַתָּה הִנְנִי הוֹלֵךְ לְעַמִּי לְכָה
אִיעָצְךָ אֲשֶׁר יַעֲשֶׂה הָעָם הַזֶּה לְעַמְּךָ בְּאַחֲרִית הַיָּמִים</span><span dir="ltr">:</span>

<span dir="ltr"></span><span dir="rtl">(טו) וַיִּשָּׂא מְשָׁלוֹ וַיֹּאמַר נְאֻם בִּלְעָם בְּנוֹ
בְעֹר וּנְאֻם הַגֶּבֶר שְׁתֻם הָעָיִן:</span>

<span dir="ltr"></span><span dir="rtl">(טז) נְאֻם שֹׁמֵעַ אִמְרֵי אֵל וְיֹדֵעַ דַּעַת
עֶלְיוֹן מַחֲזֵה שַׁדַּי יֶחֱזֶה נֹפֵל וּגְלוּי עֵינָיִם:</span>

<span dir="ltr"></span><span dir="rtl">(יז) אֶרְאֶנּוּ וְלֹא עַתָּה אֲשׁוּרֶנּוּ וְלֹא
קָרוֹב דָּרַךְ כּוֹכָב מִיַּעֲקֹב וְקָם שֵׁבֶט מִיִּשְׂרָאֵל וּמָחַץ פַּאֲתֵי מוֹאָב וְקַרְקַר כָּל בְּנֵי
שֵׁת:</span>

<span dir="ltr"></span><span dir="rtl">(יח) וְהָיָה אֱדוֹם
יְרֵשָׁה</span><span dir="ltr"></span> <span dir="rtl">וְהָיָה יְרֵשָׁה שֵׂעִיר אֹיְבָיו
וְיִשְׂרָאֵל עֹשֶׂה חָיִל:</span>

<span dir="ltr"></span><span dir="rtl">(יט) וְיֵרְדְּ מִיַּעֲקֹב וְהֶאֱבִיד שָׂרִיד
מֵעִיר:</span>

<span dir="ltr"></span><span dir="rtl">(כ) וַיַּרְא אֶת עֲמָלֵק וַיִּשָּׂא מְשָׁלוֹ וַיֹּאמַר
רֵאשִׁית גּוֹיִם עֲמָלֵק וְאַחֲרִיתוֹ עֲדֵי אֹבֵד</span><span dir="ltr">:</span>

<span dir="ltr"></span>

<span dir="rtl">ואפילו נבואות הזעם של משה הן מאותו הסוג...</span>

<span dir="ltr"></span>

<span dir="rtl"><u>ספר דברים פרק לא</u></span>

<span dir="ltr"></span><span dir="rtl">(כח) הַקְהִילוּ אֵלַי אֶת כָּל זִקְנֵי שִׁבְטֵיכֶם
וְשֹׁטְרֵיכֶם וַאֲדַבְּרָה בְאָזְנֵיהֶם אֵת הַדְּבָרִים הָאֵלֶּה וְאָעִידָה בָּם אֶת הַשָּׁמַיִם וְאֶת
הָאָרֶץ:</span>

<span dir="ltr"></span><span dir="rtl">(כט) כִּי יָדַעְתִּי אַחֲרֵי מוֹתִי כִּי הַשְׁחֵת
תַּשְׁחִתוּן וְסַרְתֶּם מִן הַדֶּרֶךְ אֲשֶׁר צִוִּיתִי אֶתְכֶם וְקָרָאת אֶתְכֶם הָרָעָה בְּאַחֲרִית
הַיָּמִים</span><span dir="ltr"></span> <span dir="rtl">כִּי תַעֲשׂוּ אֶת הָרַע בְּעֵינֵי
יְהֹוָה לְהַכְעִיסוֹ בְּמַעֲשֵׂה יְדֵיכֶם:</span>

<span dir="ltr"></span>

<span dir="rtl">אך המושג "אחרית הימים" שונה לחלוטין אצל ישעיהו, ירמיהו,
מיכה, יחזקאל. כאן הוא מדבר על עתיד רחוק, דמיוני, שאין לו מועד ידוע.
בזמננו זה מכונה לפעמים "קץ ההיסטוריה", והכוונה שינוי היסטורי מהתפתחות
רציפה למצב קבוע ואוטופי.</span>

<span dir="ltr"></span>

<span dir="rtl"><u>ספר ישעיה פרק ב</u></span>

<span dir="ltr"></span><span dir="rtl">(א) הַדָּבָר אֲשֶׁר חָזָה יְשַׁעְיָהוּ בֶּן אָמוֹץ
עַל יְהוּדָה וִירוּשָׁלִָם:</span>

<span dir="ltr"></span><span dir="rtl">(ב) וְהָיָה בְּאַחֲרִית
הַיָּמִים</span><span dir="ltr"></span> <span dir="rtl">נָכוֹן יִהְיֶה הַר בֵּית
יְהֹוָה בְּרֹאשׁ הֶהָרִים וְנִשָּׂא מִגְּבָעוֹת וְנָהֲרוּ אֵלָיו כָּל הַגּוֹיִם:</span>

<span dir="ltr"></span><span dir="rtl">(ג) וְהָלְכוּ עַמִּים רַבִּים וְאָמְרוּ לְכוּ
וְנַעֲלֶה אֶל הַר יְהֹוָה אֶל בֵּית אֱלֹהֵי יַעֲקֹב וְיֹרֵנוּ מִדְּרָכָיו וְנֵלְכָה בְּאֹרְחֹתָיו כִּי מִצִּיּוֹן
תֵּצֵא תוֹרָה וּדְבַר יְהֹוָה מִירוּשָׁלִָם:</span>

<span dir="ltr"></span><span dir="rtl">(ד) וְשָׁפַט בֵּין הַגּוֹיִם וְהוֹכִיחַ לְעַמִּים
רַבִּים וְכִתְּתוּ חַרְבוֹתָם לְאִתִּים וַחֲנִיתוֹתֵיהֶם לְמַזְמֵרוֹת לֹא יִשָּׂא גוֹי אֶל גּוֹי חֶרֶב וְלֹא
יִלְמְדוּ עוֹד מִלְחָמָה:</span>

<span dir="ltr"></span>

<span dir="rtl">אוטופיה עולמית.</span>

<span dir="ltr"></span>

<span dir="rtl"><u>ספר ירמיה פרק ל</u></span>

<span dir="ltr">(</span><span dir="rtl">כג) הִנֵּה סַעֲרַת יְהֹוָה חֵמָה יָצְאָה סַעַר
מִתְגּוֹרֵר עַל רֹאשׁ רְשָׁעִים יָחוּל:</span>

<span dir="ltr"></span><span dir="rtl">(כד) לֹא יָשׁוּב חֲרוֹן אַף יְהֹוָה עַד עֲשׂתוֹ
וְעַד הֲקִימוֹ מְזִמּוֹת לִבּוֹ בְּאַחֲרִית הַיָּמִים</span><span dir="ltr"></span>
<span dir="rtl">תִּתְבּוֹנְנוּ בָהּ:</span>

<span dir="ltr"></span><span dir="rtl">(כה) בָּעֵת הַהִיא נְאֻם יְהֹוָה אֶהְיֶה
לֵאלֹהִים לְכֹל מִשְׁפְּחוֹת יִשְׂרָאֵל וְהֵמָּה יִהְיוּ לִי לְעָם</span><span dir="ltr">:</span>

<span dir="ltr"></span>

<span dir="rtl">אוטופיה ישראלית. וכשירמיהו אומר "לכל משפחות ישראל" הוא
מתכוון גם לעשרת השבטים שגלו מזמן.</span>

<span dir="ltr"></span>

<span dir="rtl"><u>ספר יחזקאל פרק לח</u></span>

<span dir="ltr"></span><span dir="rtl">(יד) לָכֵן הִנָּבֵא בֶן אָדָם וְאָמַרְתָּ לְגוֹג
כֹּה אָמַר אֲדֹנָי יֱהֹוִה הֲלוֹא בַּיּוֹם הַהוּא בְּשֶׁבֶת עַמִּי יִשְׂרָאֵל לָבֶטַח תֵּדָע:</span>

<span dir="ltr"></span><span dir="rtl">(טו) וּבָאתָ מִמְּקוֹמְךָ מִיַּרְכְּתֵי צָפוֹן אַתָּה
וְעַמִּים רַבִּים אִתָּךְ רֹכְבֵי סוּסִים כֻּלָּם קָהָל גָּדוֹל וְחַיִל רָב:</span>

<span dir="ltr"></span><span dir="rtl">(טז) וְעָלִיתָ עַל עַמִּי יִשְׂרָאֵל כֶּעָנָן
לְכַסּוֹת הָאָרֶץ בְּאַחֲרִית הַיָּמִים</span><span dir="ltr"></span>
<span dir="rtl">תִּהְיֶה וַהֲבִאוֹתִיךָ עַל אַרְצִי לְמַעַן דַּעַת הַגּוֹיִם אֹתִי בְּהִקָּדְשִׁי בְךָ
לְעֵינֵיהֶם גּוֹג:</span>

<span dir="ltr"></span><span dir="rtl">(יז) כֹּה אָמַר אֲדֹנָי יֱהֹוִה הַאַתָּה הוּא
אֲשֶׁר דִּבַּרְתִּי בְּיָמִים קַדְמוֹנִים בְּיַד עֲבָדַי נְבִיאֵי יִשְׂרָאֵל הַנִּבְּאִים בַּיָּמִים הָהֵם שָׁנִים לְהָבִיא
אֹתְךָ עֲלֵיהֶם:</span>

<span dir="ltr"></span><span dir="rtl">(יח) וְהָיָה בַּיּוֹם הַהוּא בְּיוֹם בּוֹא גוֹג
עַל אַדְמַת יִשְׂרָאֵל נְאֻם אֲדֹנָי יֱהֹוִה תַּעֲלֶה חֲמָתִי בְּאַפִּי:</span>

<span dir="ltr"></span><span dir="rtl">(יט) וּבְקִנְאָתִי בְאֵשׁ עֶבְרָתִי דִּבַּרְתִּי אִם
לֹא בַּיּוֹם הַהוּא יִהְיֶה רַעַשׁ גָּדוֹל עַל אַדְמַת יִשְׂרָאֵל</span><span dir="ltr">:</span>

<span dir="ltr"></span><span dir="rtl">(כ) וְרָעֲשׁוּ מִפָּנַי דְּגֵי הַיָּם וְעוֹף הַשָּׁמַיִם
וְחַיַּת הַשָּׂדֶה וְכָל הָרֶמֶשׂ הָרֹמֵשׂ עַל הָאֲדָמָה וְכֹל הָאָדָם אֲשֶׁר עַל פְּנֵי הָאֲדָמָה וְנֶהֶרְסוּ הֶהָרִים
וְנָפְלוּ הַמַּדְרֵגוֹת וְכָל חוֹמָה לָאָרֶץ תִּפּוֹל</span><span dir="ltr">:</span>

<span dir="ltr"></span><span dir="rtl">(כא) וְקָרָאתִי עָלָיו לְכָל הָרַי חֶרֶב נְאֻם
אֲדֹנָי יֱהֹוִה חֶרֶב אִישׁ בְּאָחִיו תִּהְיֶה:</span>

<span dir="ltr"></span><span dir="rtl">(כב) וְנִשְׁפַּטְתִּי אִתּוֹ בְּדֶבֶר וּבְדָם וְגֶשֶׁם
שׁוֹטֵף וְאַבְנֵי אֶלְגָּבִישׁ אֵשׁ וְגָפְרִית אַמְטִיר עָלָיו וְעַל אֲגַפָּיו וְעַל עַמִּים רַבִּים אֲשֶׁר
אִתּוֹ:</span>

<span dir="ltr"></span>

<span dir="rtl">כאן הטבע משתתף בהקדמה ל"אחרית הימים", כדי לנצח אויב
דמיוני.</span>

<span dir="ltr"></span>

<span dir="rtl">איננו יודעים מיהו "גוג" אך מלחמת "גוג ומגוג" משתתפת
בחזונות אחרית הימים.</span>

<span dir="ltr"></span>

<span dir="rtl"><u>ספר יחזקאל פרק לט</u></span>

<span dir="ltr"></span><span dir="rtl">(א) וְאַתָּה בֶן אָדָם הִנָּבֵא עַל גּוֹג וְאָמַרְתָּ
כֹּה אָמַר אֲדֹנָי יֱהֹוִה הִנְנִי אֵלֶיךָ גּוֹג נְשִׂיא רֹאשׁ מֶשֶׁךְ וְתֻבָל:</span>

<span dir="ltr"></span><span dir="rtl">(ב) וְשֹׁבַבְתִּיךָ וְשִׁשֵּׁאתִיךָ וְהַעֲלִיתִיךָ
מִיַּרְכְּתֵי צָפוֹן וַהֲבִאוֹתִךָ עַל הָרֵי יִשְׂרָאֵל:</span>

<span dir="ltr"></span><span dir="rtl">(ג) וְהִכֵּיתִי קַשְׁתְּךָ מִיַּד שְׂמֹאולֶךָ וְחִצֶּיךָ
מִיַּד יְמִינְךָ אַפִּיל:</span>

<span dir="ltr"></span><span dir="rtl">(ד) עַל הָרֵי יִשְׂרָאֵל תִּפּוֹל אַתָּה וְכָל
אֲגַפֶּיךָ וְעַמִּים אֲשֶׁר אִתָּךְ לְעֵיט צִפּוֹר כָּל כָּנָף וְחַיַּת הַשָּׂדֶה נְתַתִּיךָ לְאָכְלָה:</span>

<span dir="ltr"></span><span dir="rtl">(ה) עַל פְּנֵי הַשָּׂדֶה תִּפּוֹל כִּי אֲנִי דִבַּרְתִּי
נְאֻם אֲדֹנָי יֱהֹוִה:</span>

<span dir="ltr"></span><span dir="rtl">(ו) וְשִׁלַּחְתִּי אֵשׁ בְּמָגוֹג וּבְיֹשְׁבֵי הָאִיִּים
לָבֶטַח וְיָדְעוּ כִּי אֲנִי יְהֹוָה:</span>

<span dir="ltr"></span><span dir="rtl">(ז) וְאֶת שֵׁם קָדְשִׁי אוֹדִיעַ בְּתוֹךְ עַמִּי
יִשְׂרָאֵל וְלֹא אַחֵל אֶת שֵׁם קָדְשִׁי עוֹד וְיָדְעוּ הַגּוֹיִם כִּי אֲנִי יְהֹוָה קָדוֹשׁ בְּיִשְׂרָאֵל:
וְהִתְגַּדִּלְתִּי וְהִתְקַדִּשְׁתִּי וְנוֹדַעְתִּי לְעֵינֵי גּוֹיִם רַבִּים וְיָדְעוּ כִּי אֲנִי
יְהֹוָה:</span><span dir="ltr"></span>

<span dir="ltr"></span>

<span dir="rtl">הסוף טוב. ידיעת ה' היא, מן הסתם, מטרת ההיסטוריה אצל
יחזקאל.</span>

<span dir="rtl">בכל הנבואות האלה, "אחרית הימים" היא עתיד רחוק, בלתי
ידוע, מושג עתיר דמיון.</span>

<span dir="rtl">אצל דניאל, אנחנו מוצאים את שני סוגי הנבואות: אחרית הימים
היסטורית, ואחרית הימים של סוף ההיסטוריה.</span>

<span dir="ltr"></span>

<span dir="rtl"><u>ספר דניאל פרק יא</u></span>

<span dir="ltr"></span><span dir="rtl">(א) וַאֲנִי בִּשְׁנַת אַחַת לְדָרְיָוֶשׁ הַמָּדִי
עָמְדִי לְמַחֲזִיק וּלְמָעוֹז לוֹ:</span>

<span dir="ltr"></span><span dir="rtl">(ב) וְעַתָּה אֱמֶת אַגִּיד לָךְ הִנֵּה עוֹד שְׁלשָׁה
מְלָכִים עֹמְדִים לְפָרַס וְהָרְבִיעִי יַעֲשִׁיר עֹשֶׁר גָּדוֹל מִכֹּל וּכְחֶזְקָתוֹ בְעָשְׁרוֹ יָעִיר הַכֹּל אֵת
מַלְכוּת יָוָן:</span>

<span dir="ltr"></span><span dir="rtl">(ג) וְעָמַד מֶלֶךְ גִּבּוֹר וּמָשַׁל מִמְשָׁל רַב
וְעָשָׂה כִּרְצוֹנוֹ:</span>

<span dir="ltr"></span><span dir="rtl">(ד) וּכְעָמְדוֹ תִּשָּׁבֵר מַלְכוּתוֹ וְתֵחָץ לְאַרְבַּע
רוּחוֹת הַשָּׁמָיִם וְלֹא לְאַחֲרִיתוֹ וְלֹא כְמָשְׁלוֹ אֲשֶׁר מָשָׁל כִּי תִנָּתֵשׁ מַלְכוּתוֹ וְלַאֲחֵרִים מִלְּבַד
אֵלֶּה:</span>

<span dir="ltr"></span><span dir="rtl">(ה) וְיֶחֱזַק מֶלֶךְ הַנֶּגֶב וּמִן שָׂרָיו וְיֶחֱזַק
עָלָיו וּמָשָׁל מִמְשָׁל רַב מֶמְשַׁלְתּוֹ:</span>

<span dir="ltr"></span><span dir="rtl">(ו) וּלְקֵץ שָׁנִים יִתְחַבָּרוּ וּבַת מֶלֶךְ הַנֶּגֶב
תָּבוֹא אֶל מֶלֶךְ הַצָּפוֹן לַעֲשׂוֹת מֵישָׁרִים וְלֹא תַעְצֹר כּוֹחַ הַזְּרוֹעַ וְלֹא יַעֲמֹד וּזְרֹעוֹ וְתִנָּתֵן
הִיא וּמְבִיאֶיהָ וְהַיֹּלְדָהּ וּמַחֲזִקָהּ בָּעִתִּים:</span>

<span dir="ltr"></span><span dir="rtl">(ז) וְעָמַד מִנֵּצֶר שָׁרָשֶׁיהָ כַּנּוֹ וְיָבֹא אֶל
הַחַיִל וְיָבֹא בְּמָעוֹז מֶלֶךְ הַצָּפוֹן וְעָשָׂה בָהֶם וְהֶחֱזִיק:</span>

<span dir="ltr"></span>

<span dir="rtl">וזוהי "נבואה למפרע" כמו זו של יעקב.</span>

<span dir="rtl">מקובל שסופר ספר דניאל חי בתקופה ההלניסטית, מעט לפני מרד
החשמונאים, והוא מתאר את התפוררות האימפריה ההלניסטית ומאבקי בית סילווקוס
בבית תלמי.</span>

<span dir="rtl">אך בפרק הבא, הוא מנבא על "עת קץ" שהיא "אחרית הימים"
במובן השני.</span>

<span dir="ltr"></span>

<span dir="rtl"><u>ספר דניאל פרק יב</u></span>

<span dir="ltr"></span><span dir="rtl">(א) וּבָעֵת הַהִיא יַעֲמֹד מִיכָאֵל הַשַּׂר
הַגָּדוֹל הָעֹמֵד עַל בְּנֵי עַמֶּךָ וְהָיְתָה עֵת צָרָה אֲשֶׁר לֹא נִהְיְתָה מִהְיוֹת גּוֹי עַד הָעֵת
הַהִיא</span><span dir="ltr"></span> <span dir="rtl">וּבָעֵת הַהִיא יִמָּלֵט עַמְּךָ כָּל
הַנִּמְצָא כָּתוּב בַּסֵּפֶר:</span>

<span dir="ltr"></span><span dir="rtl">(ב) וְרַבִּים מִיְּשֵׁנֵי אַדְמַת עָפָר יָקִיצוּ
אֵלֶּה לְחַיֵּי עוֹלָם וְאֵלֶּה לַחֲרָפוֹת לְדִרְאוֹן עוֹלָם:</span><span dir="ltr"></span>

<span dir="ltr"></span><span dir="rtl">(ג) וְהַמַּשְׂכִּלִים יַזְהִרוּ כְּזֹהַר הָרָקִיעַ
וּמַצְדִּיקֵי הָרַבִּים כַּכּוֹכָבִים לְעוֹלָם וָעֶד:</span>

<span dir="ltr"></span><span dir="rtl">(ד) וְאַתָּה דָנִיֵּאל סְתֹם הַדְּבָרִים וַחֲתֹם
הַסֵּפֶר עַד עֵת קֵץ</span><span dir="ltr"></span> <span dir="rtl">יְשֹׁטְטוּ רַבִּים
וְתִרְבֶּה הַדָּעַת:</span>

<span dir="ltr">.........</span>

<span dir="ltr"></span><span dir="rtl">(ח) וַאֲנִי שָׁמַעְתִּי וְלֹא אָבִין וָאֹמְרָה
אֲדֹנִי מָה אַחֲרִית אֵלֶּה</span><span dir="ltr">:</span>

<span dir="ltr"></span><span dir="rtl">(ט) וַיֹּאמֶר לֵךְ דָּנִיֵּאל כִּי סְתֻמִים
וַחֲתֻמִים הַדְּבָרִים עַד עֵת קֵץ</span><span dir="ltr">:</span>

<span dir="ltr"></span><span dir="rtl">(י) יִתְבָּרְרוּ וְיִתְלַבְּנוּ וְיִצָּרְפוּ רַבִּים
וְהִרְשִׁיעוּ רְשָׁעִים וְלֹא יָבִינוּ כָּל רְשָׁעִים וְהַמַּשְׂכִּלִים יָבִינוּ:</span>

<span dir="ltr"></span><span dir="rtl">(יא) וּמֵעֵת הוּסַר הַתָּמִיד וְלָתֵת שִׁקּוּץ
שֹׁמֵם יָמִים אֶלֶף מָאתַיִם וְתִשְׁעִים:</span>

<span dir="ltr"></span><span dir="rtl">(יב) אַשְׁרֵי הַמְחַכֶּה וְיַגִּיעַ לְיָמִים אֶלֶף
שְׁלשׁ מֵאוֹת שְׁלשִׁים וַחֲמִשָּׁה:</span>

<span dir="ltr"></span><span dir="rtl">(יג) וְאַתָּה לֵךְ לַקֵּץ וְתָנוּחַ וְתַעֲמֹד
לְגֹרָלְךָ לְקֵץ הַיָּמִין:</span>

<span dir="ltr"></span>

<span dir="rtl">ואת הפסוק האחרון אומרים בתפילה על יד הקבר.</span>

<span dir="rtl">החזון הזה כבר מכיל יסודות של "אחרית הימים" המלווים אותנו
עד היום.</span>

<span dir="rtl">ואלו היסודות המופיעים בחזונות אחרית הימים, המתארים תקופה
זו כקץ ההיסטוריה:</span>

- <span dir="rtl">לפני "הקץ" תהיה מלחמה גדולה, או התערערות חברתית
  גדולה.</span>

- <span dir="rtl">אישיות ידועה או לא ידועה תכניס את העולם לעידן
  החדש.</span>

- <span dir="rtl">העידן החדש הוא עידן אוטופי, שפע, שלום, וכו'.</span>

- <span dir="rtl">תהיה תחיית מתים.</span>

- <span dir="rtl">יהיה משפט צדק שיבחין בין צדיקים ורשעים וייתן לכל אחד
  כגמולו.</span>

<span dir="ltr"></span>

<span dir="rtl">חזונות נוצריים ממשיכים את נביאי ישראל ואת דניאל.</span>

<span dir="ltr"></span>

<span dir="rtl"><u>הבשורה על פי מתי, פרק כ"ה</u></span>

<span dir="rtl">והיה כי יבוא בן-האדם</span>
<span dir="ltr"></span><span dir="rtl">\[ישו\] בכבודו וכל-המלאכים הקדשים
עמו, וישב על-כסא כבודו</span>

<span dir="rtl">ונאספו לפניו כל-הגוים. והפריד ביניהם כאשר יפריד הרֹעה בין
הכבשים ובין העתודים</span>

<span dir="rtl">והציב את-הכבשים לימינו ואת העתודים לשמאלו.</span>

<span dir="rtl">אז יאמר המלך אל-הנצבים לימינו: בֹּאו ברוכי אבי ורשו
את-המלכות המוכנה לכם למן-הוסד העולם, כי רעב הייתי ותאכילני, צמא הייתי
ותשקוני, אורח הייתי ותאספוני,</span>

<span dir="rtl">ערום ותכסוני, חולה ותבקרוני, במשמר הייתי ותבאו
אלי.</span>

<span dir="rtl">וענו הצדיקים ואמרו, אדנינו, מתי ראינוך רעב ונכלכלך או
צמא ונשקה אותך</span>

<span dir="rtl">ומתי ראינוך אורח ונאספך או ערם ונכסך?</span>

<span dir="rtl">ומתי ראינוך חולה או במשמר ונבא אליך?</span>

<span dir="rtl">והמלך</span>
<span dir="ltr"></span><span dir="rtl">\[ישו\] יענה ויאמר אליהם אמן אמר
אני לכם מה-שעשיתם לאחד מאחי הצעירים האלה לי עשיתם.</span>

<span dir="rtl">ואז יאמר גם אל-הנצבים לשמאלו: לכו מעלי ארורים אל-אש עולם
המוכנה לשטן ולמלאכיו.</span>

<span dir="rtl">כי רעב הייתי ולא האכלתם אותי צמא הייתי ולא השקיתם
אותי.....</span>

<span dir="rtl">והלכו אלה למעצבת עולם והצדיקים לחיי עולם:</span>

<span dir="ltr"></span>

<span dir="rtl"><u>חזון יוחנן (הברית החדשה) פרק כ"א (משערים שהוא ספר
קדום שנכתב על ידי יהודי נוצרי המתנגד לנצרות הפאולינית)</u></span>

<span dir="rtl">וָאֵרֶא שָׁמַיִם חֲדָשִׁים וְאֶרֶץ חֲדָשָׁה כִּי הַשָּׁמַיִם הָרִאשֹׁנִים וְהָאָרֶץ הָרִאשׁוֹנָה
עָבְרוּ וְהַיָּם אֵינֶנּוּ עוֹד.</span>

<span dir="rtl">ואֵרֶא וְהִנֵּה הָעִיר הַקְּדוֹשָׁה יְרוּשָׁלַיִם הַחֲדָשָׁה יֹרֶדֶת מֵאֵת הָאֱלֹהִים
מִן־הַשָּׁמָיִם וְהִיא מְתֻקֶּנֶת כַּכַּלָּה הַמְקֻשֶּׁטֶת לְבַעְלָהּ׃</span><span dir="ltr"></span>

<span dir="rtl">וָאֶשְׁמַע קוֹל גָּדוֹל מִן־הַכִּסֵּא לֵאמֹר הִנֵּה מִשְׁכַּן אֱלֹהִים עִם־בְּנֵי הָאָדָם
וְשָׁכַן בְּתוֹכָם וְהֵמָּה יִהְיוּ־לוֹ לְעָם וְהוּא הָאֱלֹהִים יִהְיֶה אִתָּם
(אֱלֹהֵיהֶם)׃ </span><span dir="ltr"></span>

<span dir="rtl">וּמָחָה אֱלֹהִים כָּל־דִּמְעָה מֵעֵינֵיהֶם וְהַמָּוֶת לֹא יִהְיֶה־עוֹד וְגַם־אֵבֶל
וּזְעָקָה וּכְאֵב לֹא יִהְיֶה־עוֹד כִּי הָרִאשֹׁנוֹת עָבָרוּ׃ </span><span dir="ltr"></span>

<span dir="rtl">וַיֹּאמֶר הַיֹּשֵׁב עַל־הַכִּסֵּא הִנְנִי עֹשֶׂה הַכֹּל חָדָשׁ וַיֹּאמֶר אֵלַי כְּתֹב אֲשֶׁר
הַדְּבָרִים הָאֵלֶּה אֲמִתִּים וְנֶאֱמָנִים
הֵם׃</span>**<span dir="ltr">..........</span>**

<span dir="rtl">אֲבָל רַכֵּי הַלֵּב וַאֲשֶׁר אֵינָם מַאֲמִינִים וְהַמְגֹאָלִים וְהַמְרַצְּחִים וְהַזֹּנִים
וְהַמְכַשְּׁפִים וְעֹבְדֵי הָאֱלִילִים וְכָל־הַמְשַׁקְּרִים חֶלְקָם הָאֲגַם הַבֹּעֵר בְּאֵשׁ וְגָפְרִית אֲשֶׁר־הוּא
הַמָּוֶת הַשֵּׁנִי׃ </span>**<span dir="ltr">......</span>**

<span dir="ltr"></span>

<span dir="rtl">אבל, לפני בוא היום הזה, לא יהיה נחמד... "עקבות משיח" או
"חבלי משיח" הם סבל כבד.</span>

<span dir="ltr"></span>

<span dir="rtl"><u>משנה מסכת סוטה פרק ט</u></span>
<span dir="ltr"></span>

<span dir="ltr"></span> <span dir="rtl">בְּעִקְּבוֹת מְשִׁיחָא חֻצְפָּא יִסְגֵּא, וְיֹקֶר
יַאֲמִיר. הַגֶּפֶן תִּתֵּן פִּרְיָהּ וְהַיַּיִן בְּיֹקֶר, וְהַמַּלְכוּת תֵּהָפֵךְ לְמִינוּת, וְאֵין תּוֹכֵחָה. בֵּית
וַעַד יִהְיֶה לִזְנוּת, וְהַגָּלִיל יֶחֱרַב, וְהַגַּבְלָן יִשּׁוֹם, וְאַנְשֵׁי הַגְּבוּל יְסוֹבְבוּ מֵעִיר לְעִיר
וְלֹא יְחוֹנָנוּ, וְחָכְמַת סוֹפְרִים תִּסְרַח, וְיִרְאֵי חֵטְא יִמָּאֵסוּ, וְהָאֱמֶת תְּהֵא נֶעְדָּרֶת. נְעָרִים
פְּנֵי זְקֵנִים יַלְבִּינוּ, זְקֵנִים יַעַמְדוּ מִפְּנֵי קְטַנִּים. (מיכה ז) בֵּן מְנַבֵּל אָב, בַּת קָמָה
בְאִמָּהּ, כַּלָּה בַּחֲמֹתָהּ, אֹיבֵי אִישׁ אַנְשֵׁי בֵיתוֹ. פְּנֵי הַדּוֹר כִּפְנֵי הַכָּלֶב, הַבֵּן אֵינוֹ מִתְבַּיֵּשׁ
מֵאָבִיו. וְעַל מִי יֶשׁ לָנוּ לְהִשָּׁעֵן, עַל אָבִינוּ שֶׁבַּשָּׁמָיִם.</span>

<span dir="ltr"></span>

<span dir="rtl">לא ברור, מדוע נדרשים חוזי אחרית הימים לחבלי משיח, אבל
ברור שעצם האמונה באחרית הימים היא פיצוי על הסבל, על אי הצדק, על נסיבות
החיים שאי אפשר להסבירם, אם מאמינים בשליטת אל בעולם. תיאודיציה.</span>

<span dir="rtl">והחיים מלמדים אותנו שצריך סבלנות...</span>

<span dir="ltr"></span>

<span dir="rtl"><u>פירוש רבנו יונה על אבות פרק ה משנה ב (יונה גירונדי,
קטלוניה, נפטר 1263)</u></span>

<span dir="rtl">אתה רואה בדורות שבין אדם הראשון לנח שכולם הכעיסוהו במעשי
ידיהם לרע להם, והאריך אפו כל אותם הדורות, ולסוף הביא עליהם את מי המבול,
כי לא לעולם מאריך אפו</span><span dir="ltr"></span><span dir="rtl">. כן
תחשוב בגלותינו, לבל תאמר, כמה ימים ושנים כי השיב חמתו מעל מלכות הרשעה
ואנחנו בגלות, לעולם יאריך להם אפו כי ארך אפים הוא, וידוע תדע כי בסוף
ישלם להם כפעלם וכמעשה ידיהם ויגאלנו ויושיענו כי ארך אפים גדול הוא, אך
באחרית הימים פוקד עונות ראשונים ומהר יקדמונו רחמיו כי דלינו
מאד</span><span dir="ltr">:</span>

<span dir="ltr"></span>

<span dir="rtl">והסבל גורם לרבים לנסות "חישובי קצים", שבדרך כלל, חז"ל
מתנגדים להם. בצדק, כי חישוב הקץ כמוהו כאמונה במשיח שקר, וגורם אכזבה
נוראה כאשר הוא מתבדה.</span>

<span dir="rtl">והנה המהר"ל פוסח על שני הסעיפים, יש חישוב אבל גמיש...
כמו כן הוא חוזר על מוטיב יהודי חזק – הגאולה תלויה גם בנו.</span>

<span dir="ltr"></span>

<span dir="rtl"><u>מהר"ל חדושי אגדות על סנהדרין דף צז/א (יהודה ליוויא בן
בצלאל, פראג, נפטר 1609)</u></span>

<span dir="ltr"></span> <span dir="rtl">וכן ב' אלפים ימי המשיח מיוחדים
למשיח, אבל קודם לכן אי אפשר לבא בשום אופן בכל תשובה ומעשה טוב בעולם, רק
באלו ב' אלפים אחרונים הם ימי משיח שהזמן האחרון הוא מיוחד אל ביאת משיח,
ובתוך אלו ב' אלפים שנה זמן הכָּשר לזה יבא המשיח, ומ"מ אפשר שיבא ע"י רחמים
בכל ב' אלפים. הנה התבאר לך שהזמן אשר הוא מיוחד למשיח הוא באחרית הימים
שהוא השלמת ימי העולם</span><span dir="ltr"></span><span dir="rtl">, וא"כ
לא יקשה אם כ"כ מעכבין עקבות משיח, שמפני שהזמן אשר ראוי לו הוא אחרית
הזמן, והוא מיוחד אליו ודבר בעתו מה טוב. כי אחרית הזמן מיוחד לו. מעתה
התבאר לך שאם אתה שואל על אריכת גלותינו, כי "לא מחכמה שאלת על זאת" כי כן
הדעת נותן, והשכל מחייב, ולא אמרו שני אלפים ימות המשיח רק לענין זה שאפשר
לבא מלך המשיח באלו ב' אלפים</span><span dir="ltr">.</span>

<span dir="ltr"></span><span dir="rtl">\[והכוונה, שהמשיח יבוא בין 4000 ל
6000 לבריאת העולם, אנחנו בפנים...\]</span>

<span dir="ltr">....</span>

<span dir="rtl">אבל הטעם בזה כי ר"ל כי שני אלפים הם הימים שאפשר לבא בהם
המשיח</span><span dir="ltr"></span><span dir="rtl">, כי כבר הוא חלק
האחרון מן שלשה חלקים שראוי שיבא המשיח בחלק האחרון מימי העולם, ואם ישראל
זוכים זכות גדול מאוד אפשר שיבא המשיח
בתחלתו</span><span dir="ltr"></span><span dir="rtl">, אבל אם אינם זוכים
זכות גדול אינו בא רק בזמן שלו שהוא זמנו המיוחד לו ומוכן לו ביותר כמו
שאמרנו למעלה. וכאשר תדקדק ותבין דברים אלו, יוסר מעליך חרפת המחרפים עקבות
המשיח, וישמח לבך בדברים אלו אשר אמרנו, וכולם הם ברורים ואמתיים לכל איש
משכיל:</span>

<span dir="ltr"></span>

<span dir="rtl">אצל הרמב"ם יש הבחנה חדה בין ימות המשיח ובין חיי עולם
הבא. בין מציאות היסטורית ריאלית, ובין אוטופיה. ימות המשיח יכולים להיות
עזר לחיי עולם הבא.</span>

<span dir="ltr"></span><span dir="rtl">"העולם הבא", הוא אחרית
הימים</span><span dir="ltr"></span>
<span dir="rtl">אישית</span><span dir="ltr"></span><span dir="rtl">, הוא
גורל הנשמה</span><span dir="ltr"></span> <span dir="rtl">של כל אחד אחרי
מותו, אם זכה לכך. ימות המשיח הם אחרית הימים לאומית.</span>

<span dir="ltr"></span>

<span dir="rtl"><u>רמב"ם יד החזקה הלכות תשובה פרק ט</u></span>

<span dir="rtl">ומפני זה נתאוו כל ישראל נביאיהם וחכמיהם לימות
המשיח</span><span dir="ltr"></span> <span dir="rtl">כדי שינוחו ממלכיות
שאינן מניחות להן לעסוק בתורה ובמצות כהוגן, וימצאו להם מרגוע וירבו בחכמה
כדי שיזכו לחיי העולם הבא.</span><span dir="ltr"></span>
<span dir="rtl">לפי שבאותן הימים תרבה הדעה והחכמה והאמת, שנאמר "כי מלאה
הארץ דעה את ה'", ונאמר "ולא ילמדו" איש את אחיו ואיש את רעהו, ונאמר
"והסירותי את לב האבן מבשרכם".</span>

<span dir="rtl">מפני שאותו המלך שיעמוד מזרע דוד, בעל חכמה יהיה יתר
משלמה, ונביא גדול הוא קרוב למשה רבינו, ולפיכך ילמד כל העם ויורה אותם דרך
ה', ויבואו כל הגוים לשומעו. שנאמר "והיה באחרית הימים נכון יהיה הר בית ה'
בראש ההרים".</span>

<span dir="rtl">וסוף כל השכר כולו, והטובה האחרונה שאין לה הפסק וגרעון,
הוא חיי העולם הבא</span><span dir="ltr"></span><span dir="rtl">. אבל
ימות המשיח הוא העולם הזה, ועולם כמנהגו הולך. אלא שהמלכות תחזור לישראל.
וכבר אמרו חכמים הראשונים אין בין העולם הזה לימות המשיח אלא שיעבוד מלכיות
בלבד:</span>

<span dir="ltr"></span>

<span dir="rtl">ויתכן שהרמב"ם מושפע מהאסלאם.</span>

<span dir="ltr"></span>

<span dir="rtl">בקוראן מופיעים "יום הדין", "תחיית המתים", "שובו של ישו",
ומן הסתם, הכל השפעה של הנצרות והיהדות.</span>

<span dir="rtl">קיימת דמות משיח במסורת שאחרי הקוראן, הוא מכונה
"מהדי".</span>

<span dir="rtl">אבל באסלאם הסוני שהרוב הגדול של המוסלמים משתייכים אליו,
האמונה הזאת נשארה כאמונה עממית ולא כעיקרון מקובל על הכל. רבים לא מאמינים
בכלל בבוא משיח, ואין עיסוק רב בנושא.</span>

<span dir="rtl">לעומת זה אמונה ב"מהדי" היא יסודית אצל השיעים (המהווים
כחמישית מהמוסלמים). השיעה התחילה כתנועה פוליטית, במאבק על השליטה
במוסלמים, לאחר מות הנביא מוחמד, כאשר השלטון עבר לאלו שלחמו איתו. השיעים
תובעים את השלטון לבני משפחת הנביא. בפרט הם מאמינים בשושלת של 12 אימאמים
שלהם הגיע השלטון, (רובם קופחו) והאחרון בהם, עָלי, נעלם. הוא זה שישוב שנית
באחד הימים... וישליט את האסלאם.</span>

<span dir="rtl">גם הדרוזים שפרשו מהשיעה בערך בשנת 1000, בימי החליף
הפאטימי (שושלת שמשלה במצרים) אל-חאכם באמר אללה, מאמינים שהחליף נעלם,
וישוב באחרית הימים.</span>

<span dir="ltr"></span>

<span dir="rtl"><u>המהדי המוסלמי (בעיקר
השיעי).</u></span><span dir="ltr"></span> <span dir="rtl">(מתוך
הויקיפדיה).</span>

<span dir="rtl">כשיסיים צבאו של המהדי את משימתו, הדת היחידה שתתקיים
ברחבי העולם תהיה
ה[אסלאם](https://he.wikipedia.org/wiki/%D7%90%D7%A1%D7%9C%D7%90%D7%9D)</span><span dir="ltr"></span><span dir="rtl">,
הנורמות המוסריות
וה[הלכתיות](https://he.wikipedia.org/wiki/%D7%A9%D7%A8%D7%99%D7%A2%D7%94)</span><span dir="ltr"></span><span dir="rtl"> כולן
ינבעו
מ[הקוראן](https://he.wikipedia.org/wiki/%D7%94%D7%A7%D7%95%D7%A8%D7%90%D7%9F)</span><span dir="ltr"></span><span dir="rtl">,
ולפיכך תהיינה מושלמות. המהדי יטהר את האסלאם מכל מיני מסורות שגויות שדבקו
בו, כך שלעיתים ייראה כאילו מדובר במסורות חדשות; אמונת האנשים תהיה
אמיתית, ולא רק מצג שווא. המהדי יניח את ידיו על ראשי האנשים כך שמצפונם
ושכלם יהיו מוכנים לקבל את תורתו, רוע, צביעות, חוסר אמונה ושנאה ייעלמו
מלבבות האנשים, העושר העולמי יחולק באופן שוויוני.</span>

<span dir="rtl">המהדי ימחק את הגבולות בין המדינות, את המפלגות הפוליטיות,
את נביאי השקר, לא תהיה אפליה על בסיס גזע, עדה, שפה או תרבות. העולם יחיה
בהרמוניה, שלום, ביטחון ושוויון תחת שלטון האל. האדמה תהפוך לירוקה
ופורייה, מצבם הכלכלי של האנשים ישתפר באופן ניכר. המהדי ימנה אנשים
מוסמכים כמושליהם של האזורים השונים בעולם, שישלטו באופן הוגן תחת הנחיותיו
של המהדי. המהדי יוריד לעולם את כל הידע שלא נמצא ברשותו (בידי האנושות
נמצאים רק שניים מתוך 27 החלקים של הידע).</span>

<span dir="ltr"></span>

<span dir="rtl">האסכטולוגיה (תורת "אחרית הימים") הנוצרית כוללת כמה
יסודות:</span>

- <span dir="rtl">ישו ישוב שנית.</span>

- <span dir="rtl">לפניו תהיה מלחמה בארמגדון (משערים שהכוונה ל"הר
  מגידו"), בין האנטיכריסט (השטן) לישו.</span>

- <span dir="rtl">אחר כך תחיית המתים ומשפט יום הדין בין צדיקים לרשעים עם
  המיון ל"מלכות האלוהים" ולגיהנום. "מלכות האלוהים" תימשך מאותה עת
  לנצח.</span>

<span dir="ltr"></span>

<span dir="rtl">קל לראות שכל היסודות האלה קיימים, או לפחות מקבלים השראה
מהיהדות ואפילו מהתנ"ך. "ויצא חוטר מגזע ישי</span><span dir="ltr">",
"</span><span dir="rtl">ושפט בין הגוים והוכיח לעמים
רבים</span><span dir="ltr"></span><span dir="rtl">" (ישעיהו ב'). ואפילו
"הנה אנכי שולח לכם את אליה הנביא לפני בוא יום ה' הגדול
והנורא</span><span dir="ltr"></span><span dir="rtl">" (מלאכי ג').</span>

<span dir="rtl">ועל המלחמה הקודמת ליום הדין, מלחמת גוג ומגוג, קראנו בספר
יחזקאל.</span>

<span dir="rtl">תחיית המתים לא מוזכרת בתנ"ך, מלבד בחזון העצמות היבשות של
יחזקאל, שהוא משל בלבד.</span>

<span dir="ltr"></span>

<span dir="rtl">מיכלאנג'לו צייר את יום הדין בקפלה הסיסטינית
בוותיקן.</span>

<img src="../../img/images-54/media/image1.jpg"
style="width:7.16528in;height:7.89076in"
alt="יום הדין של מיכלאנג&#39;לו" /><span dir="ltr"></span>

<span dir="ltr"></span>

<span dir="rtl">הציור עצמו עורר ויכוח והתנגדות, בעיקר בגלל
העירום.</span>

<span dir="rtl">מתוך הומור עצמי מצויר עורו של מיכלאנג'לו עצמו בידי אחד
הקדושים, ואילו את אחד ממתנגדיו הוא מצייר כמינוס מלך כרתים, בעירום, עם
נחש כרוך סביבו ומכיש אותו במקום ההוא.</span>

<span dir="ltr"></span>

<span dir="rtl">בהינדואיזם האסכטולוגיה האוניברסלית מאופיינת על ידי
מחזורים גדולים של בריאה והרס.</span>

<span dir="rtl">מתוך "אלכסון" ברשת:</span>

<span dir="ltr"></span>

<span dir="rtl"><u>התחדשות העולם מידי "יממה"</u></span>

<span dir="rtl">בלב רציונל התפישה של המחזוריות ההינדית עומדים שינויים
דינמיים בלתי פוסקים. העולם המוכר עובר תהפוכות לא רק בהכחדתו הטוטאלית
בסוף פעימה קוסמית, אלא בכל יממה של ברהמה. בחצייה השני, הצד האפל של יממת
ברהמה, יורד החושך במובן מטפורי על העולם – "ליל ברהמה". אז האל ברהמה ישן,
ויחד עמו כל העולם שוקע בתרדמת. מרבית החי ביקום כולו נכחד ונבלע, בתחילה
בבצורת ובחום, ואחר כך במי אוקיאנוס קדמון פלאי שעולה "מתחתית העולם", מעין
מבול קוסמי עד יקיצת ברהמה ליום חדש. לאחר תקופת השינה העולם מתחדש ומתמלא
מחדש בחי וצומח על ידי מאנו – האב הקדמון של כל החי, חכם-שליט שמימי ,
השולט בעולם, האב הקדמון של המין האנושי בכל התעוררות העולם לאחר
קאלפה</span> <span dir="ltr"></span><span dir="rtl">\[תקופה באורך מסוים
ידוע\].</span> <span dir="ltr"></span>

<span dir="ltr"></span>

<span dir="rtl">סוף העולם וחידושו תלוי באלים, ואינו תלוי באתיקה
האנושית.</span>

<span dir="ltr"></span>

<span dir="rtl">ההיפך המוחלט בבודהיזם.</span>

<span dir="rtl">הבודהיזם מטיף ל"נירוונה" שאפשר לתארה כאחרית הימים של
היחיד, אחרי שהוא מצליח להימנע מכל הסבל של העולם, על ידי דיכוי כל
התשוקות.</span>

<span dir="ltr"></span><span dir="rtl">(במשהו, דומה לתפיסת העולם הבא
אצלנו, אלא שאצלנו האידיאל הוא להימנע מחטאים ולא מסבל. לפעמים דווקא
הימנעות מחטאים היא סבל).</span>

<span dir="ltr"></span>

<span dir="rtl">בכל זאת, יש זרמים בבודהיזם, שכנראה הושפעו מהנצרות (או
היהדות), שמאמינים בבואו מחדש של הבודהא האחרון, שיביא למלכות שלום, או
יֵלַמֵּד את התורה האמיתית שתביא את המאמינים לנירוונה (כל זרם ודרכו, יש מספיק
בודהיסטים בעולם...).</span>

<span dir="ltr"></span>

<span dir="rtl">מייסד הדת הפרסית הקדומה, הזואסטרית, הוא הנביא
זרטוסטרה.</span>

<span dir="rtl">הוא רואה את ההיסטוריה כמאבק בין טוב ורע, במקביל למאבק
דומה בשמים.</span>

<span dir="rtl">זרטוסטרה מנבא שבקץ הימים אלוהים יחדש את העולם, המתים
ישובו לתחייה, יהיה שוויון בעולם, עבודת כפיים, בוז לאלימות... כל הדברים
הטובים.</span>

<span dir="rtl">ואם זה מזכיר לנו תפיסות מוסלמיות, זה לא מפתיע, כי
המוסלמים הושפעו מהפרסים בדברים רבים. הדת הזורואסטרית הייתה דתה של הממלכה
הפרסית במשך מאות השנים שלפני הכיבוש המוסלמי.</span>

<span dir="ltr"></span>

<span dir="rtl">קל לראות שיסודות שונים של תפיסת "אחרית הימים" משותפים,
או דומים, בדתות השונות. אין ספק שההשפעות ההדדיות היו רבות.</span>

<span dir="rtl">אבל, גם מי שכופר בכל דת לא נמנע מאסכטולוגיה. השאיפה
לימים טובים יותר, לפחות בעתיד הרחוק, משותפת לכל.</span>

<span dir="ltr"></span>

<span dir="rtl"><u>אחרית הימים החילונית</u></span>

<span dir="rtl">האידיאולוגיה הבולטת ביותר באסכטולוגיה של החילוניים,
חסידי המדע, היא המרקסיזם.</span>

<span dir="rtl">מרקס מתאר את ההיסטוריה האנושית דרך התפתחות המבנה המעמדי
של החברה, כאשר המעמד העליון שולט על אמצעי הייצור. (בעלי העבדים,
הפיאודלים, הקפיטאליסטים).</span>

<span dir="rtl">חזון אחרית הימים שלו הוא אוטופיה של שוויון מוחלט, עבודה
מרצון, וחירות מלאה.</span>

<span dir="rtl">מעניין, שחרף העובדה שמרקס מנסח את התהליכים בצורה מדעית,
תוך ניתוח היסטורי וכלכלי במאות עמודים, ברקע עומד חזון אוטופי דומה מאוד
לזה של הדתות שהוא פוסל ...</span>

<span dir="rtl">למעשה, הוא מקדיש הרבה מאמץ לתאר את המהפכה הבלתי נמנעת,
והרבה פחות, אם בכלל, את החיים הריאלים באוטופיה הקומוניסטית.</span>

<span dir="rtl">לכל החולמים קל לנסח את הרעות החולות של החברה האנושית
בהיגיון, ויש להם הצעות משכנעות כיצד לבטלן, אך מה יהיה אחר כך, זה חזון
נתון לדמיון.</span>

<span dir="ltr"></span>

<span dir="rtl">קדם למרקס, פרידריך הגל, שמרקס היה תלמידו, שאמנם ראה את
ההיסטוריה כהתפתחות הרוח האנושית (בניסוח פילוסופי, הוא היה אידיאליסט
ומרקס היה מטריאליסט), אך גם לו היה חזון של "אחרית הימים" כשלב היסטורי
אחרון, שבו שלטון התבונה יביא לחירות מוחלטת.</span>

<span dir="ltr"></span>

<span dir="rtl">ההתפתחות ההיסטורית (מלחמות עולם) וגם ההתפתחות המדעית
(נשק גרעיני, הבנה בתהליכים אקולוגיים) של המאה העשרים, מובילים אותנו
היום, בדרך כלל, להסתפקות במועט בתפיסת "אחרית הימים". די לנו בכך שהעולם
ימשיך להתקיים, ועל שאר הדברים הטובים נמשיך להתמודד יום יום.</span>

<span dir="ltr"></span>
