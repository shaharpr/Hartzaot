**<span dir="rtl"><u>פרשת קדושים – לא תקלל חרש</u></span>**

**<span dir="rtl">בעוד שרוב ספר ויקרא משקף אינטרסים של הכהונה, בפרשת
"קדושים", ויקרא פרק י"ט, מיוצגים בעיקר הערכים של הנביאים, שבמושגי ימינו
ניתן להגדירם כערכים אוניברסליים של זכויות אדם.</span>**

**<span dir="rtl">והנה לקט (בקיזוז הוראות פולחניות יותר):</span>**

<span dir="rtl">(א) וַיְדַבֵּר יהוה אֶל משֶׁה לֵּאמֹר:</span>

<span dir="rtl">(ב) דַּבֵּר אֶל כָּל עֲדַת בְּנֵי יִשְׂרָאֵל וְאָמַרְתָּ אֲלֵהֶם קְדשִׁים תִּהְיוּ כִּי
קָדוֹשׁ אֲנִי יהוה אֱלֹהֵיכֶם:</span>

<span dir="rtl">(ג) אִישׁ אִמּוֹ וְאָבִיו תִּירָאוּ וְאֶת שַׁבְּתֹתַי תִּשְׁמֹרוּ אֲנִי יהוה
אֱלֹהֵיכֶם:</span>

<span dir="rtl">(ד) אַל תִּפְנוּ אֶל הָאֱלִילִם וֵאלֹהֵי מַסֵּכָה לֹא תַעֲשׂוּ לָכֶם אֲנִי יהוה
אֱלֹהֵיכֶם:</span>

<span dir="rtl">......</span>

<span dir="rtl">(ט) וּבְקֻצְרְכֶם אֶת קְצִיר אַרְצְכֶם לֹא תְכַלֶּה פְּאַת שָׂדְךָ לִקְצֹר וְלֶקֶט
קְצִירְךָ לֹא תְלַקֵּט:</span>

<span dir="rtl">(י) וְכַרְמְךָ לֹא תְעוֹלֵל וּפֶרֶט כַּרְמְךָ לֹא תְלַקֵּט לֶעָנִי וְלַגֵּר תַּעֲזֹב אֹתָם
אֲנִי יהוה אֱלֹהֵיכֶם:</span>

<span dir="rtl">(יא) לֹא תִּגְנֹבוּ וְלֹא תְכַחֲשׁוּ וְלֹא תְשַׁקְּרוּ אִישׁ בַּעֲמִיתוֹ:</span>

<span dir="rtl">(יב) וְלֹא תִשָּׁבְעוּ בִשְׁמִי לַשָּׁקֶר וְחִלַּלְתָּ אֶת שֵׁם אֱלֹהֶיךָ אֲנִי
יהוה:</span>

<span dir="rtl">(יג) לֹא תַעֲשֹׁק אֶת רֵעֲךָ וְלֹא תִגְזֹל לֹא תָלִין פְּעֻלַּת שָׂכִיר אִתְּךָ עַד
בֹּקֶר:</span>

<span dir="rtl">(יד) לֹא תְקַלֵּל חֵרֵשׁ וְלִפְנֵי עִוֵּר לֹא תִתֵּן מִכְשֹׁל וְיָרֵאתָ מֵּאֱלֹהֶיךָ אֲנִי
יהוה:</span>

<span dir="rtl">(טו) לֹא תַעֲשׂוּ עָוֶל בַּמִּשְׁפָּט לֹא תִשָּׂא פְנֵי דָל וְלֹא תֶהְדַּר פְּנֵי גָדוֹל
בְּצֶדֶק תִּשְׁפֹּט עֲמִיתֶךָ:</span>

<span dir="rtl">(טז) לֹא תֵלֵךְ רָכִיל בְּעַמֶּיךָ לֹא תַעֲמֹד עַל דַּם רֵעֶךָ אֲנִי
יהוה:</span>

<span dir="rtl">(יז) לֹא תִשְׂנָא אֶת אָחִיךָ בִּלְבָבֶךָ הוֹכֵחַ תּוֹכִיחַ אֶת עֲמִיתֶךָ וְלֹא תִשָּׂא
עָלָיו חֵטְא:</span>

<span dir="rtl">(יח) לֹא תִקֹּם וְלֹא תִטֹּר אֶת בְּנֵי עַמֶּךָ וְאָהַבְתָּ לְרֵעֲךָ כָּמוֹךָ אֲנִי
יהוה:</span>

<span dir="rtl">......</span>

<span dir="rtl">(לא) אַל תִּפְנוּ אֶל הָאֹבֹת וְאֶל הַיִּדְּעֹנִים אַל תְּבַקְשׁוּ לְטָמְאָה בָהֶם אֲנִי
יהוה אֱלֹהֵיכֶם:</span>

<span dir="rtl">(לב) מִפְּנֵי שֵׂיבָה תָּקוּם וְהָדַרְתָּ פְּנֵי זָקֵן וְיָרֵאתָ מֵּאֱלֹהֶיךָ אֲנִי
יהוה:</span>

<span dir="rtl">(לג) וְכִי יָגוּר אִתְּךָ גֵּר בְּאַרְצְכֶם לֹא תוֹנוּ אֹתוֹ:</span>

<span dir="rtl">(לד) כְּאֶזְרָח מִכֶּם יִהְיֶה לָכֶם הַגֵּר הַגָּר אִתְּכֶם וְאָהַבְתָּ לוֹ כָּמוֹךָ כִּי
גֵרִים הֱיִיתֶם בְּאֶרֶץ מִצְרָיִם אֲנִי יהוה אֱלֹהֵיכֶם:</span>

<span dir="rtl">(לה) לֹא תַעֲשׂוּ עָוֶל בַּמִּשְׁפָּט בַּמִּדָּה בַּמִּשְׁקָל וּבַמְּשׂוּרָה:</span>

<span dir="rtl">(לו) מֹאזְנֵי צֶדֶק אַבְנֵי צֶדֶק אֵיפַת צֶדֶק וְהִין צֶדֶק יִהְיֶה לָכֶם אֲנִי
יהוה אֱלֹהֵיכֶם אֲשֶׁר הוֹצֵאתִי אֶתְכֶם מֵאֶרֶץ מִצְרָיִם:</span>

**<span dir="rtl">כל הפרק הזה מרגש ברמתו המוסרית, ומוכיח (לדעתי) תופעה
היסטורית משמעותית: בעוד שהטכנולוגיה מתפתחת עם הזמן, וגוררת איתה את
הכלכלה, התקשורת, ואת כל סגנון החיים הפרטיים, החברתיים והמדיניים – המוסר
לא מתפתח. אנחנו יכולים לסמוך ידינו על המצוות המוסריות של פרשת קדושים.
האידיאלים של המוסר האנושי היום, כמוהם כמו לפני אלפי שנים, וגם מימושם
(נכון יותר אי מימושם...) לא שונה.</span>**

**<span dir="rtl">מכל הרשימה הארוכה של הערכים בחרתי אחד, מוזר:</span>**

**<span dir="rtl">"לא תקלל חרש". למה זה נורא לקלל חרש, הרי ממילא הוא לא
שומע?...</span>**

**<span dir="rtl">הפסוק המבהיר זאת הוא זה שבהמשכו: "ולפני עיוור לא תתן
מכשול".</span>**

**<span dir="rtl">מכשול לפני עיוור מפיל אותו. והמסקנה: הקללה עובדת, מצד
אחד, וניתן להתגונן מפניה, מצד שני. (רוב המפרשים לא מפרשים כך, אך פירוש
כזה נמצא ברשת, למשל, באתר של ד"ר אלכסנדר קליין, על פרשות השבוע)</span>**

**<span dir="rtl">כדי לאשש את טענתנו, אנחנו צריכים להראות, שלפי האמונה
של רבים:</span>**

**<span dir="rtl">א. הקללה עובדת (כלומר, פוגעת).</span>**

**<span dir="rtl">ב. ניתן להתגונן כנגדה.</span>**

**<span dir="rtl">וכרגיל יש דעות שונות.</span>**

**<span dir="rtl">אלה, למשל, לא מקבלים את פירושנו...</span>**

**<span dir="rtl">בבלי סנהדרין דף כ"ו</span>**

<span dir="rtl">תלמוד לומר לא תקלל חרש. באומללים שבעמך הכתוב מדבר. מה
לחרש? שכן חרישתו גרמה לו. נשיא ודיין יוכיחו. מה לנשיא ודיין? שכן גדולתן
גרמה להן. חרש יוכיח, וחזר הדין לא ראי זה כראי זה, ולא ראי זה כראי זה.
הצד השוה שבהן <u>שהן בעמך ואתה מוזהר על קללתן</u>.  
**במילים פשוטות, כתוב "נשיא בעמך לא תאר", וכתוב "לא תקלל חרש", ומכאן,
"כל הטווח". אסור לך לקלל את כל מי ששייך לעמך.**</span>

**<span dir="rtl">רמב"ם, היד החזקה, הלכות סנהדרין פרק כ"ו הולך בעקבות
פירוש זה:</span>**

<span dir="rtl">(א) כל המקלל דיין מדייני ישראל עובר בלא תעשה, שנאמר
"אלהים לא תקלל" וכן אם קלל הנשיא, אחד ראש סנהדרי גדולה או המלך הרי זה
עובר בלא תעשה, שנאמר "ונשיא בעמך לא תאור" ולא דיין ונשיא בלבד, אלא כל
המקלל אחד מישראל לוקה, שנאמר "לא תקלל חרש" ולמה נאמר חרש? שאפילו זה שהוא
<u>אינו שומע ולא נצטער בקללה זו</u>, לוקה על קללתו **\[המקלל לוקה\]**,
ויראה לי שהמקלל את הקטן הנכלם לוקה (הרי הוא כחרש):</span>

**<span dir="rtl">הרקאנטי על פרשת קדושים (מנחם בן בנימין רקאנטי,
1250-1310, איטליה).</span>**

<span dir="rtl">לא תקלל חרש ולפני עור לא תתן מכשול וגו'. כבר הודעתיך עוד
בסוד הברכות והתפלה, כמה גדול כח הדבור לפעול הן לטוב הן להפך. כי האותיות
ביוצאם מהפה עושות רושם באויר, ופועלות למטה. ואף כי לפי האמת <u>אין הבדל
בין חרש לאדם אחר</u> יש ליתן טעם לפי הפשט, כי החרש חסר ממנו כח הדבור
והשמיעה והחסר מן הדבר מוכן לקבל היזק מן החוש החסר בו יותר ממקום
אחר.</span>

**<span dir="rtl">(מעט מעורפל. כאילו בגלל חרשותו הוא סובל יותר אך לא
ברור לגמרי למה)</span>**

**<span dir="rtl">ר' עובדיה מברטנורה (1440-1515 איטליה, ירושלים) על מסכת
שבועות:</span>**

<span dir="rtl">והמקלל חברו - דכתיב (ויקרא יט) לא תקלל חרש. אפילו חרש
שאינו שומע ולא קפיד אקללתו לא תקלל. וכ"ש שאר כל אדם דשמע וקפיד:</span>

**<span dir="rtl">אבל, יש לנו עדויות רבות שהקללה עובדת לדעת הכותבים, או
לדעת המקוללים. וקודם כל בתנ"ך.</span>**

**<span dir="rtl">בראשית ט' (אחרי המבול, אירוע העירום של נוח
השיכור).</span>**

<span dir="rtl">(כה) וַיֹּאמֶר אָרוּר כְּנָעַן עֶבֶד עֲבָדִים יִהְיֶה לְאֶחָיו.</span>

**<span dir="rtl">בראשית כ"ז</span>**

<span dir="rtl">(יא) וַיֹּאמֶר יַעֲקֹב אֶל רִבְקָה אִמּוֹ הֵן עֵשָׂו אָחִי אִישׁ שָׂעִר וְאָנֹכִי אִישׁ
חָלָק:</span>

<span dir="rtl">(יב) אוּלַי יְמֻשֵּׁנִי אָבִי וְהָיִיתִי בְעֵינָיו כִּמְתַעְתֵּעַ וְהֵבֵאתִי עָלַי קְלָלָה
וְלֹא בְרָכָה:</span>

<span dir="rtl">(יג) וַתֹּאמֶר לוֹ אִמּוֹ עָלַי קִלְלָתְךָ בְּנִי אַךְ שְׁמַע בְּקֹלִי וְלֵךְ קַח
לִי:</span>

**<span dir="rtl">שמות כ"א</span>**

<span dir="rtl">(טו) וּמַכֵּה אָבִיו וְאִמּוֹ מוֹת יוּמָת:</span>

<span dir="rtl">(טז) וְגֹנֵב אִישׁ וּמְכָרוֹ וְנִמְצָא בְיָדוֹ מוֹת יוּמָת:</span>

<span dir="rtl">(יז) וּמְקַלֵּל אָבִיו וְאִמּוֹ מוֹת יוּמָת: **(קללה שקולה להתעללות
פיזית!)**</span>

**<span dir="rtl">וכמובן, פרשת בלעם:</span>**

**<span dir="rtl">במדבר כ"ב.</span>**

<span dir="rtl">(ה) וַיִּשְׁלַח מַלְאָכִים אֶל בִּלְעָם בֶּן בְּעוֹר פְּתוֹרָה אֲשֶׁר עַל הַנָּהָר אֶרֶץ
בְּנֵי עַמּוֹ לִקְרֹא לוֹ לֵאמֹר הִנֵּה עַם יָצָא מִמִּצְרַיִם הִנֵּה כִסָּה אֶת עֵין הָאָרֶץ וְהוּא ישֵׁב
מִמֻּלִי:</span>

<span dir="rtl">(ו) וְעַתָּה לְכָה נָּא אָרָה לִּי אֶת הָעָם הַזֶּה כִּי עָצוּם הוּא מִמֶּנִּי אוּלַי
אוּכַל נַכֶּה בּוֹ וַאֲגָרֲשֶׁנּוּ מִן הָאָרֶץ כִּי <u>יָדַעְתִּי אֵת אֲשֶׁר תְּבָרֵךְ מְבֹרָךְ וַאֲשֶׁר תָּאֹר
יוּאָר:</u></span>

**<span dir="rtl">דברים כ"ג</span>**

<span dir="rtl">(ו) וְלֹא אָבָה יהוה אֱלֹהֶיךָ לִשְׁמֹעַ אֶל בִּלְעָם וַיַּהֲפֹךְ יהוה אֱלֹהֶיךָ לְּךָ
אֶת הַקְּלָלָה לִבְרָכָה כִּי אֲהֵבְךָ יהוה אֱלֹהֶיךָ:</span>

**<span dir="rtl">כלומר, ה' אלוהיך לא מזלזל בקללות של בלעם... ולכן הופך
אותן לברכה.</span>**

**<span dir="rtl">שופטים ט'</span>**

<span dir="rtl">(נו) וַיָּשֶׁב אֱלֹהִים אֵת רָעַת אֲבִימֶלֶךְ אֲשֶׁר עָשָׂה לְאָבִיו לַהֲרֹג אֶת
שִׁבְעִים אֶחָיו:</span>

<span dir="rtl">(נז) וְאֵת כָּל רָעַת אַנְשֵׁי שְׁכֶם הֵשִׁיב אֱלֹהִים בְּרֹאשָׁם וַתָּבֹא אֲלֵיהֶם
קִלֲלת יוֹתָם בֶּן יְרֻבָּעַל:</span>

**<span dir="rtl">משלי כ"ו – בכל זאת קול אחר.</span>**

<span dir="rtl">(א) כַּשֶּׁלֶג בַּקַּיִץ וְכַמָּטָר בַּקָּצִיר כֵּן לֹא נָאוֶה לִכְסִיל כָּבוֹד:</span>

<span dir="rtl">(ב) כַּצִּפּוֹר לָנוּד כַּדְּרוֹר לָעוּף כֵּן קִלְלַת חִנָּם לֹא תָבֹא:</span>

**<span dir="rtl">ואף על פי כן, משלי ל'</span>**

<span dir="rtl">(י) אַל תַּלְשֵׁן עֶבֶד אֶל אֲדֹנָיו פֶּן יְקַלֶּלְךָ וְאָשָׁמְתָּ:</span>

<span dir="rtl">וגם אחרי התנ"ך...</span>

**<span dir="rtl">בבלי מגילה דף ט"ו</span>**

<span dir="rtl">ואמר רבי אלעזר אמר רבי חנינא <u>אל תהי קללת הדיוט
קלה</u> בעיניך שהרי אבימלך קלל את שרה "הנה הוא לך כסות עינים" <u>ונתקיים
בזרעה</u> ויהי כי זקן יצחק ותכהין עיניו.</span>

<span dir="rtl">**(מתייחס לבראשית פרק כ'  
**(טו) וַיֹּאמֶר אֲבִימֶלֶךְ הִנֵּה אַרְצִי לְפָנֶיךָ בַּטּוֹב בְּעֵינֶיךָ שֵׁב:</span>

<span dir="rtl">(טז) וּלְשָׂרָה אָמַר הִנֵּה נָתַתִּי אֶלֶף כֶּסֶף לְאָחִיךְ הִנֵּה הוּא לָךְ כְּסוּת
עֵינַיִם לְכֹל אֲשֶׁר אִתָּךְ וְאֶת כֹּל וְנֹכחת.</span>

**<span dir="rtl">ומשום מה הפרשנות שלו היא שהתכוון לקללה.)</span>**

**<span dir="rtl">והארכיאולוגיה מוצאת סימוכין לכך בתחילת ימי
הביניים:</span>**

**YNET <span dir="rtl">16/5/18</span>**

<span dir="rtl">תגלית מפתיעה: פוענחה לוחית קללה יהודית מהמאה ה-5 או ה-6
לספירה, שהוטמנה מתחת להיפודרום בעיר אנטיוכיה, כיום בחלקה הדרומי של
טורקיה, <u>במטרה להכשיל את סוסי הקבוצה המתחרה</u>. הלוחית נכתבה בשפה
הארמית ובאותיות עבריות, ואף עושה שימוש מאגי בסיפור המקראי על אתונו של
בלעם</span>.

<span dir="rtl"><u>הקללה קוראת למלאך שניצב מול אתונו של בלעם שיחסום גם
את הסוסים של הקבוצה היריבה</u>. חז"ל אמנם אסרו על קיום מרוצי סוסים,
ובוודאי לא היו אוהבים את הרעיון של שימוש בכשפים מעין אלה, אבל בכך הוכחנו
שגם אוהדים יהודים קיללו את מתחריהם.</span>

**<span dir="rtl">זוהר, ויקרא קדושים דף פ"ה.</span>**

**<span dir="rtl">גם כאן (כאן בוודאי...) הקללה מצליחה לגייס כוחות
עליונים לפגיעתה...</span>**

**<span dir="rtl">תרגום:</span>**

<img src="media/image1.emf" style="width:2.73712in;height:4.58333in" />

**<span dir="rtl">ספר החינוך מצווה רל"א (ספר החינוך, הוא ספר מצוות
וטעמיהן, שנכתב בערך ב שנת 1300, על ידי אלמוני, המכנה עצמו "איש יהודי
מבית לוי ברצלוני").</span>**

**<span dir="rtl">מצווה רל"א היא "לא תקלל חרש". והמחבר, נשען גם על
הפילוסופיה כדי לשכנע באפקטיביות של הקללה.</span>**

<span dir="rtl">אף על פי שאין בנו כח לדעת באי זה ענין תנוח הקללה במקולל,
ואי זה כח בדבור להביאה עליו, ידענו דרך כלל מכל בני העולם שחוששין לקללות,
בין ישראל בין שאר האומות, ויאמרו שקללת בני אדם, גם קללת הדיוט, תעשה רושם
במקולל ותדביק בו המארה והצער. ואחר דעתנו דבר זה מפי הבריות, נאמר כי
משרשי המצוה, שמנענו השם מהזיק בפינו לזולתינו כמו שמנענו מהזיק להם במעשה.
וכעין ענין זה אמרו זכרונם לברכה \[מועד קטן י"ח ע"א\] ברית כרותה לשפתים,
כלומר שיש כח בדברי פי אדם.</span>

<span dir="rtl">ואפשר לנו לומר לפי עניות דעתנו, <u>כי בהיות הנפש המדברת
שבאדם חלק עליוני,</u> וכמו שכתוב \[בראשית ב', ז'\] ויפח באפיו נשמת חיים,
ותרגם אונקלוס לרוח ממללא, <u>נתן בה כח רב לפעול אפילו במה שהוא חוץ
ממנה</u>, ועל כן ידענו ונראה תמיד, כי לפי חשיבות נפש האדם ודבקותה
בעליונים כנפש הצדיקים והחסידים, <u>ימהרו דבריהם לפעול בכל מה שידברו
עליו</u>, וזה דבר ידוע ומפורסם בין יודעי דעת ומביני מדע **\[כלומר
פילוסופים במשמעות של ימי הבינים\]**.</span>

**<span dir="rtl">יעקב הלוי ספיר (1822 רוסיה, 1885 ישראל, חוקר, תייר.
בין השאר גילה את הגניזה הקהירית. כתב ספר "אבן ספיר" על יהודי תימן. על
שמו מושב 'אבן ספיר'). הקטע מפרויקט בן יהודה.</span>**

<span dir="rtl">קבלה בידם, שאבותיהם באו לגור בארץ הזאת שתים וארבעים שנה
קודם חרבן בית ראשון. ......</span>

<span dir="rtl">וימליכו עליהם מלך מתוכם ושבו אל ה' בכל לבבם. גם בנו שם
המבצר החזק על ההר נֻקֻם והיו שם לממלכה עצומה, והצליחו בעושר ובגדולה.
<u>וכאשר עלה עזרא מבבל ושלח כתבים לכל ישראל לעלות עמו, שלח גם אליהם, ולא
באו. ובא עזרא בעצמו, ולא קבלוהו לעלות עמו</u>, באמרם מראש שאין זאת גאולה
שלימה, כי לא הגיע הקץ, ועוד יגלו בראש גולים מירושלם, ומדוע יעפילו לעלות
בטרם הגיע הקץ האמתי. <u>וחרה בהם אף הכהן הראש, הוא עזרא, והחרים אותם
בחרמו הקשה. ואף הם הפכו עליו את הברכה, שלא יקבר בא"י, וקללת שניהם
נתקיימה</u>. הם אין להם שלוה ומנוחה. מנויה וגמורה ששלותם והצלחתם אינה
מתקימת ומתמדת בידם, וכמה עשירים חורים ושרים ימצאון אצלם בכל דור ודור,
ולא יניחו יתרם לעולליהם וגדולתם לבניהם אחריהם, ואף לאורך ימיהם, כעוף
יתעופף כבודם ומאומה לא ישאר בידם. וגם הוא לא נקבר בארץ הקדש, ומנוחתו
כבוד במדבר בצרה. עד היום שונאים אותו ואינם קוראים בשמו, לא נמצא בכל הארץ
איש שמו "עזרא".</span>

**<span dir="rtl">מעידים על אמונה זו גם ר' שלמה עדני (המאה ה 17) בהקדמה
לפירושו על המשנה "מלאכת שלמה", וכן המהרי"ץ, ר' יחיא צאלח (המאה ה 18)
בספרו "מגילת תימן".</span>**

**<span dir="rtl">אך לא מצאתי את המקורות עצמם, אלא רק ציטוט אצל מקור
משני.</span>**

**<span dir="rtl">אבל, איך בימינו מתייחסים אל הקללה כמשפיעה על המציאות,
ועל האפשרות להתגונן כנגדה?</span>**

**<span dir="rtl">כמובן, הקללה המפורסמת ביותר בתקשורת היא "הפולסא
דנורא". השם לקוח מאגדות, המספרות על האל המכה את המלאכים הסוררים ב"מקל
אש". משום מה "הפולסא דנורא" הפך להיות, כנראה רק בעשרות השנים האחרונות,
לטקס קבלי שבו קבוצת מקללים מגייסים מלאכי עליון לחיסול העבריין הראוי
למוות לדעתם. לטקס פירסום רב אך הוא בשוליים ההזויים של היהדות
הדתית.</span>**

**<span dir="rtl">כדי להישאר צמודים ל"לא תקלל חרש" נעסוק דווקא בקללות
יומיומיות המעסיקות את עמך ישראל, ולא בטקסים מגיים בכלל.</span>**

**<span dir="rtl">הרב יובל שרלו, מהרבנים המתקדמים בציונות הדתית כותב על
פרשת בלק, בלשון המשתמעת לשני פנים:</span>**

<span dir="rtl">מהו כוחה של קללה? מה יכול המקלל לעשות עד שהתורה ציוותה
כי לא יבוא מואבי בקהל ד', כיוון שבלק שכר את בלעם? מדוע מייחסת התורה
חשיבות מרובה כל כך לקללה עד שיעקב ירא ממנה, לאו מיוחד מצווה לא לקלל חרש,
ומעמד שלם נערך עם כניסת עם ישראל לארץ כשאחד ממרכיביו הוא הר הקללה</span>
?  
<span dir="rtl">באופן טבעי, העיסוק בשאלת הקללה מושך אל המאגיה, <u>אל
ההכרה בכך שיש דרכים נוספות להשפיע על העולם, מלבד אלו המוכרות לנו במערכת
החושים.</u> בהתייחסותה לקללה, כמו גם אל בעל האוב והידעוני והמנחש
והמכשף</span>, <span dir="rtl">מלמדת התורה <u>כי ישנן דרכים רבות לעצב את
פני המציאות, ואין אנו יכולים לקפל את הכל תחת כנפי הרציונליות ומדעי
הטבע</u>. גדולי ישראל ניסו במשך הדורות כולם, לבאר מקצת מכוחות אלו, ובעלי
הנטייה המחשבתית-פילוסופית מיעטו במשמעות כוחות אלה ככל שיכלו, אך לא יכלו
לעקור מהתורה את זיכרון הכוחות המיוחדים</span>.

**<span dir="rtl">אתר "כיפה" הוא אתר של הציונות הדתית ברשת, ובין השאר יש
בו מדור לשו"ת לרבנים.</span>**

<span dir="rtl">כבוד הרב שלום רב ושבוע טוב</span>

<span dir="rtl">ברצוני לשאול אותך מה צריך לעשות על מנת להסיר
קללה</span>.

<span dir="rtl">לפני מספר שנים בשעת כעס אחותי קיללה אותי שלא יהיו לי
ילדים ואכן אין לי, מיד אחר כך היא הלכה לעשות התרת נדרים, האם זה מספיק או
שיש לעשות דברים אחרים או נוספים</span>.

<span dir="rtl">אני מאוד רוצה להביא ילדים</span>.

<span dir="rtl">בברכת שבוע טוב</span>

.....

**<span dir="rtl">תוכן התשובה</span>:**

<span dir="rtl">בס"ד</span>   
<span dir="rtl">שלום רב</span>   
<span dir="rtl"><u>תפילה וצדקה ותשובה</u> מסירים את רוע הגזירה .<u>התרת
קללות של החידא אולי תועיל.</u> (נמצאת בסוף המחזור של ראש השנה בנוסח עדות
המזרח).</span>   
<span dir="rtl">נסו והשם יעזור בתוספת <u>הדרכה ממכון פועה</u></span>.   
<span dir="rtl">בברכה</span>

<span dir="rtl">התשובה התקבלה מ[הרב שלמה בן
אליהו](https://www.kipa.co.il/%D7%A9%D7%90%D7%9C-%D7%90%D7%AA-%D7%94%D7%A8%D7%91/%D7%A8%D7%91%D7%A0%D7%99%D7%9D/%D7%94%D7%A8%D7%91-%D7%A9%D7%9C%D7%9E%D7%94-%D7%91%D7%9F-%D7%90%D7%9C%D7%99%D7%94%D7%95)</span>, 

<span dir="rtl">יא בשבט התשעא</span>

16 <span dir="rtl">בינואר, 2011</span>

**<span dir="rtl">"מה שבטוח", הרב מציע שלוש שיטות במקביל:  
השיטה הדתית מוסרית – תשובה, תפילה, צדקה, שמסייעים לכאורה לכל דבר.  
השיטה המגית – התרת קללות, נראה להלן.</span>**

**<span dir="rtl">השיטה המודרנית – ייעוץ עם מומחים לפריון (במכון הפועל
על פי המדע אך במגבלות ההלכה).</span>**

**<span dir="rtl">"דין" הוא "בית ההוראה המרכזי שליד מכון ירושלים
לדיינות", ברוח הרבנות הראשית, ועוסק, בין השאר, במענה לשאלות
בהלכה.</span>**

**<span dir="rtl">גם אליו מופנית שאלה בנושא הקללה, והתשובה לא שונה
עקרונית, אך יש בה חידושים.</span>**

<span dir="rtl">מישהוא קילל אותי, מה לעשות שהקללה לא תהיה?</span>

**<span dir="rtl">תשובה</span>**

<span dir="rtl">קודם כל צריך לדעת שלא צריך להתרגש מכל קללה של אדם, כתוב
במשלי פרק (כ”ו) “קללת חנם לא תבא” שלא צריך לחשוש מאדם פשוט שמקלל בלי שום
סיבה, <u>אבל אם עשית דבר לא טוב למקלל ולכן הוא קילל אותך, והקללה שלו היא
לא לחנם אז הקללה שלו יכולה לפעול,</u> (כמובן שאסור לקלל בכל מצב. אמנם אם
הוא קילל, הקללה שלו יכולה להשפיע), <u>אמנם קללת חכם יכולה להשפיע אפילו
אם קילל בחנם,</u> אבל אני מתאר לעצמי ששום חכם לא קילל אותך שאין זה מדרך
החכמים לקלל.</span>

<span dir="rtl">ובעניין הדרך להסיר קללה, יש בזה כמה דרכים:</span>

<span dir="rtl"><u>קודם כל תפילה מועילה בכל דבר,</u> ואפשר להתפלל לה’
שתבורך ולא תקולל, <u>עוד אפשר ללכת להתברך מחכם</u>, שהרי אין קללה במקום
ברכה, (ועיין במקורות).</span>

<span dir="rtl"><u>יש אומרים שמי שמקללים אותו יעשה דבר קל שיחול עליו
הקללה, כדי שלא יחול הקללה על דבר גדול</u>, ולמשל אם קיללו אותו שיטבע בים
יקח את בגדו ויטביל אותו בים. (ועיין במקורות).</span>

<span dir="rtl"><u>יש התרת קללות בנוסח שתיקן הרש”ש</u> את ההתרה הזאת
ראוי שגם אתה תעשה את ההתרה, ואם יש לך אפשרות לבקש מהמקלל לעשות התרה,
תבקש ממנו שיעשה התרה, נוסח ההתרה מודפס בספר עבודת הקודש לחיד”א.</span>

<span dir="rtl">ועיין בספר פלא יועץ ערך קללה, שכתב שמי ששומע קללה יענה
לא כן יהא, אלא גם ברוך יהיה.</span>

**<span dir="rtl">זה הזמן להסיר קללות בשיטה הקבלית, המיוחסת לחיד"א, או
לרש"ש.</span>**

**<span dir="rtl">סדר התרת קללות על פי החיד"א (חיים יוסף דוד אזולאי.
1724-1806 חברון), מייחס אותו לרש"ש (ר' שלמה שרעבי, 1720-1777, תימן,
ירושלים). הביטויים המודגשים הם ביטויים קבליים מובהקים.</span>**

<span dir="rtl">יתקבצו יותר מעשרה, ובכללם יהיו איזה תלמידי חכמים ויראי
שמים, ואם לא ימצאו שם עשרה, סגי בשלשה. ויעמוד אחד מתוך העדה
ויאמר</span>:  
<span dir="rtl">הֲרֵי אֲנַחְנוּ מְבַקְּשִׁים מִמַּעֲלַתְכֶם לְהַתִּיר לָנוּ כָּל קְלָלוֹת וּנְזִיפוֹת
וּדְבָרִים אֲסוּרִים. וּלְבַטֵּל עַיִן הָרָע הֵן וְכַיּוֹצֵא בָהֶן</span>:  
<span dir="rtl">והמתירים אומרים</span>:  
<span dir="rtl">מֻתָּרִים יִהְיוּ כָּל קְלָלוֹת אָלוֹת וְשַׁמַּתּוֹת וַחֲרָמִים וְנִדּוּיִם וְאִרוּרִים
וּנְזִיפוֹת וּבִטּוּיִים וּכְשָׁפִים וְכָל דְּבָרִים רָעִים. וְכָל חֲלוֹמוֹת רָעִים וּפִתְרוֹנוֹת רָעִים
וּמְסִירַת דִּין וּפִתְחוֹן פֶּה לְרָעָה. וְכָל מִינֵי דְבָרִים אֲסוּרִים, וְכָל מִינֵי גְזֵרוֹת קָשׁוֹת
וְרָעוֹת, וְכָל מִינֵי עַיִן הָרָע, שֶׁהוּשָׂמוּ עֲלֵיכֶם אוֹ עַל שׁוּם אֶחָד מִבְּנֵי בֵיתְכֶם. וְכֵן
קְלָלוֹת שֶׁקִּלְּלוּ אֶתְכֶם אֲחֵרִים אוֹ שֶׁקִּלַּלְתֶּם אֶת עַצְמְכֶם בְּכָל אֹפֶן שֶׁיִּהְיֶה. אוֹ שֶׁנִּתְחַיַּבְתֶּם שׁוּם
קְלָלָה. אוֹ אִרוּר. אוֹ חֶרֶם. אוֹ נִדּוּי. אוֹ נְזִיפָה. אוֹ שׁוּם גְּזֵרָה רָעָה בְּאֵיזֶה צַד וְאֹפֶן
שֶׁיִּהְיֶה. עַל הַכֹּל מֵעַכְשָׁו אֲנַחְנוּ מַתִּירִין וּמְבַטְּלִים הַכֹּל. וְכָךְ אֲנַחְנוּ אוֹמְרִים</span>:

<span dir="rtl">בְּצֵרוּף וּבִרְשׁוּת <u>קֻדְשָׁא בְּרִיךְ הוּא וּשְׁכִינְתֵּהּ</u>. בִּרְשׁוּת בֵּית דִּין
שֶׁל מַעְלָה וּבִרְשׁוּת בֵּית דִּין שֶׁל מַטָּה. וּבִרְשׁוּת תּוֹרָתֵנוּ הַקְּדוֹשָׁה. וּבִרְשׁוּת סַנְהֶדְרֵי גְדוֹלָה
וּבִרְשׁוּת סַנְהֶדְרֵי קְטַנָּה. מֻתָּרִים לָכֶם. מֻתָּרִים לָכֶם. מֻתָּרִים לָכֶם. שְׁרוּיִים לָכֶם. שְׁרוּיִים
לָכֶם. שְׁרוּיִים לָכֶם. מְחוּלִים לָכֶם. מְחוּלִים לָכֶם. מְחוּלִים לָכֶם. אֵין כָּאן קְלָלוֹת. אֵין
כָּאן אָלוֹת. אֵין כָּאן שַׁמַּתּוֹת. אֵין כָּאן אִרוּרִים. אֵין כָּאן חֲרָמִים. אֵין כָּאן נִדּוּיִים.
אֵין כָּאן נְזִיפוֹת. אֵין כָּאן בִּטּוּיִים. אֵין כָּאן כִּשּׁוּפִים. אֵין כָּאן פִּתְחוֹן פֶּה לְרָעָה.
אֵין כָּאן מַחֲשָׁבוֹת זָרוֹת וְהִרְהוּרִים רָעִים. אֵין כָּאן עַיִן הָרָע דַּאֲנָשִׁים. אֵין כָּאן עַיִן
הָרָע דְּנָשִׁים. אֵין כָּאן עַיִן הָרָע דְּשׂוֹנְאִים וּדְאוֹהֲבִים. כֻּלָּם יִהְיוּ בְּטֵלִים וּמְבֻטָּלִים
וַחֲשׁוּבִים כִּכְלִי חֶרֶס הַנִּשְׁבָּר וּכְדָבָר שֶׁאֵין בּוֹ מַמָּשׁ. וְכָל מִינֵי עַיִן הָרָע יוּסְרוּ מֵעֲלֵיכֶם
וּמִבָּתֵּיכֶם וְיֻשְׁלְכוּ לִמְצוּלוֹת יָם. כַּכָּתוּב</span>:  
<span dir="rtl">וְלֹא יִדְבַּק בְּיָדְךָ מְאוּמָה מִן הַחֵרֶם. לְמַעַן יָשׁוּב יהוה
<u>יאהדונהי</u> מֵחֲרוֹן אַפּוֹ. וְנָתַן לְךָ רַחֲמִים וְרִחַמְךָ וְהִרְבֶּךָ כַּאֲשֶׁר נִשְׁבַּע
לַאֲבֹתֶיךָ</span>:

<span dir="rtl">אָנָּא יהוה יאהדונהי הִתְמַלֵּא רַחֲמִים. וְיִכְבְּשׁוּ רַחֲמֶיךָ אֶת כַּעֲסֶךָ,
וְיִגֹּלּוּ רַחֲמֶיךָ עַל מִדּוֹתֶיךָ וְיִתְמַתְּקוּ הַדִּינִים, וּזְכֹר לָנוּ עֲקֵדָתוֹ שֶׁל יִצְחָק אָבִינוּ עָלָיו
הַשָּׁלוֹם כְּאִלּוּ אֶפְרוֹ צָבוּר וּמֻנָּח עַל גַּבֵּי הַמִּזְבֵּחַ. וְהַבֵּט בְּאֶפְרוֹ לְהַצִּילֵנוּ לָנוּ וּלְכָל
יִשְׂרָאֵל מִכָּל רָע. וּתְבַטֵּל מֵעָלֵינוּ וּמֵעַל כָּל יִשְׂרָאֵל כָּל גְּזֵרוֹת קָשׁוֹת וְרָעוֹת בְּשֵׁם (קר"ע
שט"ן). וּכְשֵׁם שֶׁמַּסְכִּימִים וּמַתִּירִים לָכֶם בֵּית דִּין שֶׁל מַטָּה. כַּךְ יַסְכִּימוּ וְיַתִּירוּ לָכֶם
בֵּית דִּין שֶׁל מַעְלָה. וְכָל הַקְּלָלוֹת וַחֲלוֹמוֹת רָעִים וּפִתְרוֹנוֹת רָעִים. וּפִתְחוֹן פֶּה לְרָעָה
וְכָל גְּזֵרוֹת רָעוֹת. כֻּלָּם יִתְהַפְּכוּ עֲלֵיכֶם וְעָלֵינוּ לְטוֹבָה וְלִבְרָכָה. כַּכָּתוּב</span>:  
<span dir="rtl">וְלֹא אָבָה יהוה יאהדונהי אֱלֹהֶיךָ לִשְׁמֹעַ אֶל בִּלְעָם וַיַּהֲפֹךְ יהוה
יאהדונהי אֱלֹהֶיךָ לְּךָ אֶת הַקְּלָלָה לִבְרָכָה, כִּי אֲהֵבְךָ יהוה יאהדונהי אֱלֹהֶיךָ.
וּכְתִיב</span>:  
<span dir="rtl">וְאַתֶּם הַדְּבֵקִים בַּיהוה יאהדונהי אֱלֹהֵיכֶם, חַיִּים כֻּלְּכֶם
הַיּוֹם</span>:  
<span dir="rtl">עֲשֵׂה לְמַעַן שְׁמָךְ. עֲשֵׂה לְמַעַן יְמִינָךְ. עֲשֵׂה לְמַעַן תּוֹרָתָךְ. עֲשֵׂה לְמַעַן
קְדֻשָּׁתָךְ. יהוה יאהדונהי עֹז לְעַמּוֹ יִתֵּן, יהוה יאהדונהי יְבָרֵךְ אֶת עַמּוֹ
בַשָּׁלוֹם</span>:

**<span dir="rtl">כישוף למינהו איננו, כמובן, עניין יהודי במיוחד, ומופיע
בתרבות האנושית במשך אלפי שנים.</span>**

**<span dir="rtl">אם נקצר, נקפוץ במהירות מהמאה העשרים לפני הספירה למאה
העשרים אחרי הספירה.</span>**

**<span dir="rtl">נזכיר את כתבי המארות המצריים, קללות כתובות על חרסים או
על צלמיות, במאה העשרים, והתשע עשרה לפני הספירה. הקללות הן כנגד ערים
ושליטיהם המורדים במצרים, או עלולים למרוד.</span>**

**<span dir="rtl">ומהמאה עשרים אחרי הספירה, נביא קטע מהספר: "מילים,
מוות, גורל, כישוף בצרפת המודרנית" מאת ז'אן פאברה-סעדה, תרגם יותם ראובני,
הוצאת אוניברסיטת תל אביב. 2004.</span>**

**<span dir="rtl">הספר עוסק באמונות כישוף באזור כפרי בצרפת היום. וכך
כותבת החוקרת:</span>**

<span dir="rtl">"כיום הייתי אומרת שניתן לסכם מתקפת כישוף באופן כזה:
<u>מילה הנאמרת במצב של התקף כישוף</u> על ידי זה שמאוחר יותר יוגדר
<u>כמכשף</u>, מתפרשת בדיעבד, כאילו השפיעה על גופו ועל נכסיו של זה שאליו
היתה מופנית, אשר על כן יוגדר <u>כמכושף</u>. <u>המתיר</u> לוקח על עצמו את
<u>המילה</u> שהופנתה בעבר כלפי לקוחו, ומחזיר אותה אל זה ששיגר אותה,
המכשף."</span>

**<span dir="rtl">כלומר, המכשף משפיע בעזרת מילים, הנפגע נפגע ממש, והמתיר
(המומחה לעניין), תמורת תשלום, מצליח לגונן על הנפגע. (ומכאן ברור שמצבו של
המכושף קשה אם הוא חרש...).</span>**

**<span dir="rtl">לסיכום, נחזור לפרשת "קדושים":</span>**

<span dir="rtl"><u>לא תקלל חרש, ולפני עיוור לא תיתן מכשול.</u></span>

<span dir="rtl">כמו שהמכשול המונח לפני העיוור גורם לו ליפול, כי אין לו
יכולת לראותו ולהימנע ממנו, כך הקללה המופנית לחרש תגרום לו לנזק, ובגלל
שהוא לא ישמע אותו לא תהיה לו היכולת להתגונן מפניה.</span>
