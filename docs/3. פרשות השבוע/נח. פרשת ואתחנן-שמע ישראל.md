<span dir="rtl">פרשת "ואתחנן" – שמע ישראל ותשמישי קדושתו.</span>

<u><span dir="rtl">ספר דברים פרק ו</span></u>

<span dir="rtl">(ד) שְׁמַע יִשְׂרָאֵל יְהֹוָה אֱלֹהֵינוּ יְהֹוָה אֶחָד</span>:

<span dir="rtl">(ה) וְאָהַבְתָּ אֵת יְהֹוָה אֱלֹהֶיךָ בְּכָל לְבָבְךָ וּבְכָל נַפְשְׁךָ וּבְכָל
מְאֹדֶךָ</span>:

<span dir="rtl">(ו) וְהָיוּ הַדְּבָרִים הָאֵלֶּה אֲשֶׁר אָנֹכִי מְצַוְּךָ הַיּוֹם עַל לְבָבֶךָ</span>:

<span dir="rtl">(ז) וְשִׁנַּנְתָּם לְבָנֶיךָ וְדִבַּרְתָּ בָּם בְּשִׁבְתְּךָ בְּבֵיתֶךָ וּבְלֶכְתְּךָ בַדֶּרֶךְ וּבְשָׁכְבְּךָ
וּבְקוּמֶךָ</span>:

<span dir="rtl">(ח) וּקְשַׁרְתָּם לְאוֹת עַל יָדֶךָ וְהָיוּ לְטֹטָפֹת בֵּין עֵינֶיךָ</span>:

<span dir="rtl">(ט) וּכְתַבְתָּם עַל מְזֻזוֹת בֵּיתֶךָ וּבִשְׁעָרֶיךָ:</span>

<span dir="rtl">הפסוקים האלה, הם חלק מ"קריאת שמע" המצורפת היום לתפילת
שחרית ולתפילת ערבית, וכן מקובל לקרוא אותה או חלק ממנה ממש "על המיטה"
לפני השינה. כל זה כדי לקיים "בשכבך ובקומך". יש בקריאת שמע שלוש פרשיות
מהתורה, שזו הראשונה בהן, וכמובן, כדרך התפילות בישראל, נוספו לה במשך
השנים עוד ברכות למיניהן.</span>

<span dir="rtl">נזכיר את קריאת שמע המקורית כולה:</span>

<span dir="rtl"><u>קריאת שמע</u></span>

**<span dir="rtl">שְׁמַע יִשְׂרָאֵל, יְהֹוָה אֱלהֵינוּ, יְהֹוָה אֶחָד:</span>**

<span dir="rtl">בָּרוּךְ, שֵׁם כְּבוד מַלְכוּתו, לְעולָם וָעֶד:\[משפט זה אינו
במקור\]</span>

<span dir="rtl">וְאָהַבְתָּ אֵת יְהֹוָה אֱלהֶיךָ. בְּכָל לְבָבְךָ וּבְכָל נַפְשְׁךָ וּבְכָל מְאדֶךָ: וְהָיוּ
הַדְּבָרִים הָאֵלֶּה אֲשֶׁר אָנכִי מְצַוְּךָ הַיּום עַל לְבָבֶךָ: וְשִׁנַּנְתָּם לְבָנֶיךָ וְדִבַּרְתָּ בָּם. בְּשִׁבְתְּךָ
בְּבֵיתֶךָ וּבְלֶכְתְּךָ בַדֶּרֶךְ וּבְשָׁכְבְּךָ וּבְקוּמֶךָ: וּקְשַׁרְתָּם לְאות עַל יָדֶךָ. וְהָיוּ לְטטָפת בֵּין
עֵינֶיךָ: וּכְתַבְתָּם עַל מְזֻזות בֵּיתֶךָ וּבִשְׁעָרֶיךָ (דברים ו' 4-9)</span>

<span dir="rtl"> </span>

<span dir="rtl">וְהָיָה אִם שָׁמעַ תִּשְׁמְעוּ אֶל מִצְותַי אֲשֶׁר אָנכִי מְצַוֶּה אֶתְכֶם הַיּום.
לְאַהֲבָה אֶת יְהֹוָה אֱלהֵיכֶם וּלְעָבְדו בְּכָל לְבַבְכֶם וּבְכָל נַפְשְׁכֶם: וְנָתַתִּי מְטַר אַרְצְכֶם בְּעִתּו
יורֶה וּמַלְקושׁ. וְאָסַפְתָּ דְגָנֶךָ וְתִירשְׁךָ וְיִצְהָרֶךָ: וְנָתַתִּי עֵשֶׂב בְּשָׂדְךָ לִבְהֶמְתֶּךָ. וְאָכַלְתָּ
וְשָׂבָעְתָּ: הִשָּׁמְרוּ לָכֶם פֶּן יִפְתֶּה לְבַבְכֶם. וְסַרְתֶּם וַעֲבַדְתֶּם אֱלהִים אֲחֵרִים וְהִשְׁתַּחֲוִיתֶם לָהֶם:
וְחָרָה אַף יְהֹוָה בָּכֶם וְעָצַר אֶת הַשָּׁמַיִם וְלא יִהְיֶה מָטָר וְהָאֲדָמָה לא תִתֵּן אֶת יְבוּלָהּ.
וַאֲבַדְתֶּם מְהֵרָה מֵעַל הָאָרֶץ הַטּבָה אֲשֶׁר יְהֹוָה נתֵן לָכֶם: וְשַׂמְתֶּם אֶת דְּבָרַי אֵלֶּה עַל לְבַבְכֶם
וְעַל נַפְשְׁכֶם. וּקְשַׁרְתֶּם אתָם לְאות עַל יֶדְכֶם וְהָיוּ לְטוטָפת בֵּין עֵינֵיכֶם: וְלִמַּדְתֶּם אתָם אֶת
בְּנֵיכֶם לְדַבֵּר בָּם. בְּשִׁבְתְּךָ בְּבֵיתֶךָ וּבְלֶכְתְּךָ בַדֶּרֶךְ וּבְשָׁכְבְּךָ וּבְקוּמֶךָ: וּכְתַבְתָּם עַל מְזוּזות
בֵּיתֶךָ וּבִשְׁעָרֶיךָ: לְמַעַן יִרְבּוּ יְמֵיכֶם וִימֵי בְנֵיכֶם עַל הָאֲדָמָה אֲשֶׁר נִשְׁבַּע יְהֹוָה לַאֲבתֵיכֶם
לָתֵת לָהֶם. כִּימֵי הַשָּׁמַיִם עַל הָאָרֶץ: (דברים י"א, 13-21)</span>

<span dir="rtl"> </span>

<span dir="rtl">וַיּאמֶר יְהֹוָה אֶל משֶׁה לֵּאמר: דַּבֵּר אֶל בְּנֵי יִשְׂרָאֵל וְאָמַרְתָּ אֲלֵהֶם וְעָשׂוּ
לָהֶם צִיצִת עַל כַּנְפֵי בִגְדֵיהֶם לְדרתָם. וְנָתְנוּ עַל צִיצִת הַכָּנָף פְּתִיל תְּכֵלֶת: וְהָיָה לָכֶם
לְצִיצִת וּרְאִיתֶם אתו וּזְכַרְתֶּם אֶת כָּל מִצְות יְהֹוָה וַעֲשִׂיתֶם אתָם. וְלא תָתוּרוּ אַחֲרֵי לְבַבְכֶם
וְאַחֲרֵי עֵינֵיכֶם אֲשֶׁר אַתֶּם זנִים אַחֲרֵיהֶם: לְמַעַן תִּזְכְּרוּ וַעֲשִׂיתֶם אֶת כָּל מִצְותָי. וִהְיִיתֶם
קְדשִׁים לֵאלהֵיכֶם: אֲנִי יְהֹוָה אֱלהֵיכֶם אֲשֶׁר הוצֵאתִי אֶתְכֶם מֵאֶרֶץ מִצְרַיִם לִהְיות לָכֶם
לֵאלהִים. אֲנִי יְהֹוָה אֱלהֵיכֶם: אֱמֶת: (במדבר ט"ו 37-41)</span>

<span dir="rtl">למעשה, בקריאת שמע, מודגש הצורך לאהוב את אלוהים, לעבוד
אותו, לציית לו, לעשות את כל מצוותיו, אבל לא מדובר על שום מצווה ממש, אלא
רק על המצוות הקשורות בזכרון המצוות בלבד...</span>

<span dir="rtl">מלבד הצורך לזכור ולדבר ולשנן לבנים, מוזכרים שלושה חפצים
ממשיים שתפקידם להזכיר: המזוזה, הציצית, והתפילין. כאשר התפילין מוזכרים
ללא השם המקובל, אלא "וקשרתם אותם לאות על ידכם והיו לטוטפת בין
עיניכם".</span>

<span dir="rtl">נתייחס כאן, לתשמישי הקדושה הנזכרים בו: מזוזה וציצית
במפורש, תפילין במרומז, ונוסיף עליהם את הכיפה (כיסוי ראש) שאינה מוזכרת
כלל.</span>

<span dir="rtl">(יש הבחנה שלא התייחסתי אליה כאן, בין תשמישי קדושה
לתשמישי מצווה. תשמישי קדושה הם רק אלה בהם נזכר שם ה', ולכן כאן הם המזוזה
והתפילין, ואילו הציצית והכיפה הם תשמישי מצווה).</span>

<span dir="rtl">כמו בהרבה מצוות שהזכרנו בעבר, מלבד המצוות עצמן הכתובות
בתורה, אנחנו לא מוצאים כל עדות להם בימי הבית הראשון (ספרי נביאים
ראשונים).</span>

<span dir="rtl">"מזוזות" בימי בית ראשון הן פשוט החלקים הניצבים של הפתח,
כאשר הסף או המפתן, הוא החלק התחתון והמשקוף הוא החלק העליון. (במשנה מדובר
על אסקופה עליונה ואסקופה תחתונה במקום סף או משקוף, או בנוסף).</span>

<u><span dir="rtl">ספר שמות פרק יב</span></u>

<span dir="rtl">(ז) וְלָקְחוּ מִן הַדָּם וְנָתְנוּ עַל שְׁתֵּי הַמְּזוּזֹת וְעַל הַמַּשְׁקוֹף עַל הַבָּתִּים
אֲשֶׁר יֹאכְלוּ אֹתוֹ בָּהֶם:</span>

<u><span dir="rtl">ספר שופטים פרק טז</span></u>

<span dir="rtl">(ג) וַיִּשְׁכַּב שִׁמְשׁוֹן עַד חֲצִי הַלַּיְלָה וַיָּקָם בַּחֲצִי הַלַּיְלָה וַיֶּאֱחֹז
בְּדַלְתוֹת שַׁעַר הָעִיר וּבִשְׁתֵּי הַמְּזוּזוֹת וַיִּסָּעֵם עִם הַבְּרִיחַ וַיָּשֶׂם עַל כְּתֵפָיו וַיַּעֲלֵם אֶל רֹאשׁ
הָהָר אֲשֶׁר עַל פְּנֵי חֶבְרוֹן:</span>

<u><span dir="rtl">ספר מלכים א פרק ו</span></u>

<span dir="rtl">(לא) וְאֵת פֶּתַח הַדְּבִיר עָשָׂה דַּלְתוֹת עֲצֵי שָׁמֶן הָאַיִל מְזוּזוֹת
חֲמִשִׁית</span>:

<span dir="rtl">(לב) וּשְׁתֵּי דַּלְתוֹת עֲצֵי שֶׁמֶן וְקָלַע עֲלֵיהֶם מִקְלְעוֹת כְּרוּבִים וְתִמֹרֹת
וּפְטוּרֵי צִצִּים וְצִפָּה זָהָב וַיָּרֶד עַל הַכְּרוּבִים וְעַל הַתִּמֹרוֹת אֶת הַזָּהָב</span>:

<span dir="rtl">(לג) **וְכֵן עָשָׂה לְפֶתַח הַהֵיכָל מְזוּזוֹת עֲצֵי שָׁמֶן מֵאֵת
רְבִעִית**:</span>

<span dir="rtl">ואפילו אצל יחזקאל ממש בזמן חורבן הבית הראשון, עדיין
המזוזה היא חלק מהשער:</span>

<u><span dir="rtl">ספר יחזקאל פרק מו</span></u>

<span dir="rtl">(א) כֹּה אָמַר אֲדֹנָי יֱהֹוִה שַׁעַר הֶחָצֵר הַפְּנִימִית הַפֹּנֶה קָדִים יִהְיֶה
סָגוּר שֵׁשֶׁת יְמֵי הַמַּעֲשֶׂה וּבְיוֹם הַשַּׁבָּת יִפָּתֵחַ וּבְיוֹם הַחֹדֶשׁ יִפָּתֵחַ</span>:

<span dir="rtl">(ב) וּבָא הַנָּשִׂיא דֶּרֶךְ אוּלָם הַשַּׁעַר מִחוּץ וְעָמַד עַל **מְזוּזַת הַשַּׁעַר**
וְעָשׂוּ הַכֹּהֲנִים אֶת עוֹלָתוֹ וְאֶת שְׁלָמָיו וְהִשְׁתַּחֲוָה עַל **מִפְתַּן הַשַּׁעַר** וְיָצָא וְהַשַּׁעַר לֹא
יִסָּגֵר עַד הָעָרֶב:</span>

<span dir="rtl">ברור שאין קשר בין המזוזות הנזכרות בפסוקים אלה, ובין
תשמישי הקדושה של ימינו.</span>

<span dir="rtl">עדויות ברורות על שימוש במזוזות, תפילין וציצית מוצאים גם
בכתב, וגם עדויות ארכיאולוגיות, מסוף ימי בית שני, אולי מתקופת
החשמונאים.</span>

<span dir="rtl">אחת העדויות הכתובות הקדומות היא איגרת אריסטיאס, שנכתבה
ביוונית באלכסנדריה, כנראה על ידי יהודי המתחזה ליווני, וכותב את סיפור
תרגום התורה ליוונית (תרגום השבעים) בצורת איגרת לחברו. תקופת חיבורה, המאה
הראשונה או השניה לפנה"ס.</span>

<span dir="rtl">בסיפור מבקש תלמי השני (פילדלפוס) מהכוהן הגדול בירושלים
לשלוח אליו שבעים איש לצורך התרגום, מקבל אותם יפה, משוחח איתם
וכו'.</span>

<span dir="rtl"><u>חובות היהודי מתוך איגרת אריסטיאס</u></span>

<span dir="rtl">\[כל אלה\] תכונתם לאין חקר: ועל־כן הוא מצווה לזכור כי כל
אשר נרמז למעלה קיים בתכונתו בכוח אלוה: וכל זמן ומקום קבע לזכור ולחשוב
תמיד על האלוהים השליט והשומר</span>:

<span dir="rtl">ועל־כן רק אחר הקרבת ראשית המאכלות והמשקים לאלוהים הוא
מתיר הנאתם: ועוד נתן לנו אות זכרון בכנפות בגדינו, וכן ציוונו לקבוע
בשערים ובפתחים את הפרשיות, למען נזכור מציאות אלוהים</span>:

<span dir="rtl">ואף ציווה בדברים ברורים לקשור את האות סביב היד: והוא
מראה אל נכון כי כל פעולה צריכה להיעשות בצדק ולזכור את תכונת עצמנו ויותר
מכל יראת אלוהים</span>:

<span dir="rtl">ואף הוא ציווה להגות בשכבנו ובקומנו ובלכתנו במעשי האלוהים
ולא רק בדיבור כי אם גם בעיון מחשבה על השינויים והרשמים שקדמו בנו
לשכיבתנו וליקיצתנו כי אלה חילופיהם אלוהיים הם ובלתי מושגים</span>:

<span dir="rtl">בממצאי הישוב קומראן נתגלו מגילות קלף השייכות למזוזות,
ובהן שתי הפרשיות הנהוגות עד היום. בחלק מהן נכתבו גם עשרת הדברות. התקופה
היא בערך המאה השנייה לפנה"ס.</span>

<span dir="rtl">ובמשנה (סוף המאה השנייה לספירה) כבר המזוזה המוכרת לנו
קיימת.</span>

<u><span dir="rtl">משנה מסכת ברכות פרק ג</span></u>

<span dir="rtl">(ג) נָשִׁים וַעֲבָדִים וּקְטַנִּים פְּטוּרִין מִקְּרִיאַת שְׁמַע וּמִן הַתְּפִלִּין,
וְחַיָּבִין בַּתְּפִלָּה וּבַמְּזוּזָה וּבְבִרְכַּת הַמָּזוֹן:</span>

<span dir="rtl">לא מצאתי את המקום הראשון שנזכר בו התוכן הכתוב במזוזה,
אבל במשנה כבר הוא נחשב לידוע, כמו גם זה של התפילין:</span>

<u><span dir="rtl">משנה מסכת מנחות פרק ג</span></u>

<span dir="rtl">(ז) שִׁבְעָה קְנֵי מְנוֹרָה מְעַכְּבִין זֶה אֶת זֶה. שִׁבְעָה נֵרוֹתֶיהָ מְעַכְּבִין
זֶה אֶת זֶה. שְׁתֵּי פָרָשִׁיּוֹת שֶׁבַּמְּזוּזָה מְעַכְּבוֹת זוֹ אֶת זוֹ. וַאֲפִלּוּ כְתָב אֶחָד מְעַכְּבָן. אַרְבַּע
פָּרָשִׁיּוֹת שֶׁבַּתְּפִלִּין מְעַכְּבוֹת זוֹ אֶת זוֹ. וַאֲפִלּוּ כְתָב אֶחָד מְעַכְּבָן. אַרְבַּע צִיצִיּוֹת מְעַכְּבוֹת
זוֹ אֶת זוֹ, שֶׁאַרְבַּעְתָּן מִצְוָה אֶחָת. רַבִּי יִשְׁמָעֵאל אוֹמֵר, אַרְבַּעְתָּן אַרְבַּע מִצְוֹת:</span>

<span dir="rtl">(והכוונה ב"מעכבת", שאם אחת חסרה, הכל פסול).</span>

<u><span dir="rtl">משנה מסכת מועד קטן פרק ג</span></u>

<span dir="rtl">(ד) אֵין כּוֹתְבִין שְׁטָרֵי חוֹב בַּמּוֹעֵד. וְאִם אֵינוֹ מַאֲמִינוֹ אוֹ שֶׁאֵין
לוֹ מַה יֹּאכַל, הֲרֵי זֶה יִכְתּוֹב. אֵין כּוֹתְבִין סְפָרִים, תְּפִלִּין וּמְזוּזוֹת, בַּמּוֹעֵד, וְאֵין
מַגִּיהִין אוֹת אַחַת, אֲפִלּוּ בְּסֵפֶר עֶזְרָא. רִבִּי יְהוּדָה אוֹמֵר, כּוֹתֵב אָדָם תְּפִלִּין וּמְזוּזוֹת
לְעַצְמוֹ, וְטוֹוֶה עַל יְרֵכוֹ תְּכֵלֶת לְצִיצִית:</span>

<span dir="rtl">האם במאות הראשונות והאמצעיות של הספירה, תקופת התלמוד,
היו מצוות מזוזה, תפילין וציצית נפוצות מאד? קשה לדעת. כך נכתב בתלמוד
בבלי:</span>

<u><span dir="rtl">תלמוד בבלי מסכת ברכות דף מז/ב</span></u>

<span dir="rtl">תנו רבנן: איזהו עם הארץ? כל שאינו קורא קריאת שמע ערבית
ושחרית, דברי רבי אליעזר. רבי יהושע אומר: כל שאינו מניח תפילין. בן עזאי
אומר: כל שאין לו ציצית בבגדו. רבי נתן אומר: כל שאין מזוזה על פתחו. רבי
נתן בר יוסף אומר: כל שיש לו בנים ואינו מגדלם לתלמוד תורה. אחרים אומרים:
אפילו קרא ושנה ולא שמש תלמידי חכמים הרי זה עם הארץ.</span>

<span dir="rtl">אבל קשה לדעת את היחס המספרי בין "עמי ארצות" ושאינם
כאלה...</span>

<span dir="rtl">האם המזוזה היא קמע?</span>

<span dir="rtl"><u>נאום "רק קומץ" של יאיר גרבוז</u></span>

<span dir="rtl">ועוד החציפו ואמרו שהגנבים ולוקחי השוחד גם הם רק קומץ.
ושהמושחתים והנהנתנים החזיריים הם לא יותר מקומץ. מחריבי הדמוקרטיה - קומץ.
החושבים שדמוקרטיה היא עריצות של הרוב - קומץ. מנשקי הקמעות, עובדי האלילים
והמשתחווים ומשתטחים על קברי קדושים - קומץ</span>.

<span dir="rtl">גרבוז לא דיבר כלל על מזוזות... אך כדי להסית נגדו טענו
מתנגדיו (למשל, מירי רגב) שהוא אמר "מנשקי מזוזות" (כלומר, דווקא הם זיהו
בין קמעות ומזוזות...).</span>

<span dir="rtl">הרמב"ם, כמובן, מתנגד לקמעות באופן קיצוני, וכך גם להפיכת
המזוזה לקמע.</span>

<u><span dir="rtl">רמב"ם יד החזקה הלכות תפילין מזוזה וספר תורה פרק
ה</span></u>

<span dir="rtl">(ד) מנהג פשוט, שכותבים על המזוזה מבחוץ כנגד הריוח שבין
פרשה לפרשה, שדי, ואין בזה הפסד, **לפי שהוא מבחוץ**. אבל אלו שכותבין
מבפנים שמות המלאכים או שמות קדושים, או פסוק או חותמות, הרי הן בכלל מי
שאין להם חלק לעולם הבא, שאלו הטפשים לא די להם שבטלו המצוה, אלא **שעשו
מצוה גדולה שהיא יחוד השם של הקב"ה ואהבתו ועבודתו כאילו הוא קמיע של הניית
עצמן**, כמו שעלה על לבם הסכל שזהו דבר המהנה בהבלי העולם:</span>

<span dir="rtl">אבל, עם כל הכבוד לרמב"ם, נגד תפיסות עממיות אין מה
לעשות...</span>

<span dir="rtl">אפילו בתלמוד ירושלמי כבר מופיעה אגדה כעין זו:</span>

<u><span dir="rtl">ירושלמי פיאה פרק א הלכה א</span></u>

<span dir="rtl">ארטבון שלח לר' הקדוש חד מרגלי טבא אטימיטון א"ל שלח לי
מילה דטבא דכוותה שלח ליה חד מזוזה א"ל מה אנא שלחי לך מילה דלית לה טימי
ואת שלחת לי מילה דטבא חד פולר א"ל חפציך וחפצי לא ישווה בה ולא עוד אלא
דאת שלחית לי מילה דאנא מנטיר לה ואנא שלחי' לך מילה דאת דמך לך והיא מנטרא
לך דכתיב (משלי ו) בהתהלכך תנחה אותך וגו'.</span>

<span dir="rtl">תרגום: ארטבון (מלך) שלח לרב הקדוש מרגלית טובה. אמר לו:
שלח לי דבר טוב כמותה. שלח לו מזוזה אחת. אמר לו (ארטבון): אני שלחתי לך
דבר יקר, ואתה שלחת לי דבר ששווה פולר (זול). אמר לו הרב: חפציך וחפצי לא
ישוו לה (למזוזה) ולא עוד, אלא שאתה שלחת לי דבר שאני שומר עליו, ואני
שלחתי לך דבר שישמור עליך...</span>

<span dir="rtl">ואם כאן זה עדיין ספק קמע, אנחנו יודעים מימינו אנו. יש
המתייחסים למזוזה לא כמצווה של זכרון חובתנו כלפי שמיים, אלא כאמצעי הגנה
מצרות...</span>

<img src="media/image1.png"
style="width:6.32323in;height:4.9532in" />

<span dir="rtl">ויש להם על מה לסמוך, על מסורות קבליות:  
</span>

<u><span dir="rtl">זהר חדש (מרגליות) דף פד/ב</span></u>

<span dir="rtl">ותנינן, א"ר יוסי בר יהודה, פתח המצויין במזוזה, אין מזיק
ואין שטן ואין פגע רע מתקרב אליו. מפני שהקב"ה שומר הפתח, אפילו בשעה שניתן
רשות למלאך המשחית לחבל, זוקף עיניו, ורואה ששם שדי עומד על הפתח, כדכתיב,
ולא יתן המשחית לבא אל בתיכם לנגוף. לפיכך צריך האדם שיהא תמיד מצוי במצות
מזוזה:</span>

<u><span dir="rtl">ספר לקוטי תורה - פרשת בראשית (האר"י הקדוש)</span></u>

<span dir="rtl">לכן ניתנה שם המזוזה להבריח המזיקים והקליפות משם שלא
יוכלו לינק משם ונותנין בשליש העליון במקום שנקרא טוב.</span>

<span dir="rtl">ועל כך היה אומר ישעיהו ליבוביץ: אלוהים לא עובד
אצלכם...</span>

<span dir="rtl">מצוות מזוזה, היא להתקין מזוזה. אך אין כל מצווה לנשקה,
וספק אם אפילו יש לגעת בה.</span>

<u><span dir="rtl">שו"ת רע"א - קמא - סימן נח</span> <span dir="rtl">(ר'
עקיבא איגר, גדול הפוסקים בתקופתו, נפטר 1837 הונגריה, פולין, פרוסיה).
</span></u>

<span dir="rtl">הערה: ראיתי מכמה אנשים עושים שלא כדין, דנוהגים בצאתם
מפתח ביתם **להניח ידם על המזוזה,** ואינם מחלקים אם המזוזה בתוך תיק או
לא, ולהדיא כתבו התוס' פ"ק דשבת \[דף י"ד פ"א\], ד"ה "האוחז", דלאו דוקא
ס"ת, **דהא כל כתבי הקודש תנן במס' ידים דמטמאין ידים עיי"ש**, הרי דס"ל
דכל כתבי הקודש דמטמאין ידים, הטעם משום דר' פרנך דאסור ליגע בידו ערום,
ופשיטא דגם מזוזה בכלל כתבי הקודש, כמו תפילין דחשיב במס' ידים, דמטמא
ידים, ....</span>

<span dir="rtl">ברור שאסור לגעת בקלף עצמו, ויש גם עדויות שכתבו את התוכן
על הפתח בלי אריזה, אך יש גם מסורות המחייבות נגיעה בה:</span>

<u><span dir="rtl">שו"ע \[שולחן ערוך\] יו"ד סימן רפה</span></u>

<span dir="rtl">(ב) נתינתה בטפח החיצון: הגה - י"א כשאדם יוצא מן הבית
יניח ידו על המזוזה (מהרי"ל שם ומוכח בעבודת כוכבים דף י"א), ויאמר</span>:

<span dir="rtl">ה' ישמר צאתי וכו' (במדרש). וכן כשיכנס אדם לבית, יניח ידו
על המזוזה:</span>

<u><span dir="rtl">ספר הכונות הישן (דפוס שנת ת"פ</span>(
<span dir="rtl">(האר"י הקדוש).</span></u>

<span dir="rtl">וכשיוצא האדם מפתח ביתו והלך ונשק המזוזה, יכוין ש'מזוזה'
הוא שם אדנ"י שעולה ס"ה, \[סימן ה'\], וכשיוצא מפתח ביתו מכריזין לפניו הבו
יקר לדיוקנא דמלכא:</span>

<span dir="rtl">שוב חב"ד:</span>

<u><span dir="rtl">למה מנשקים מזוזה בכניסה וביציאה מהדלת</span>?
<span dir="rtl">(מאתר "אות והדר" של חב"ד, ברשת)</span></u>

- <span dir="rtl">כתזכורת לשמירה ולהגנה של הקדוש ברוך הוא</span>
  : <span dir="rtl">**על אף שאין מקורות המורים לנשק את המזוזה, המנהג החל
  ממקורות שהמליצו לגעת במזוזה בכל כניסה ויציאה מהבית,** וזאת על מנת
  לזכור בכל פעם את ההגנה והשמירה של האל על הבית. משם הפך הנוהג לנישוק,
  ממש כמו שמנשקים את הציצית בקריאת שמע או את ספר התורה</span>. 

<!-- -->

- <span dir="rtl">ביטוי לאהבה לשם</span>: <span dir="rtl">כמו שאנחנו
  מנשקים את ההורים ואת הילדים הקרובים לליבנו, כך הפך המנהג של נישוק
  המזוזה לביטוי לאהבה אל הקדוש ברוך הוא ולביטוי לרצון להיות קרוב אליו
  כמה שרק אפשר</span>. 

<!-- -->

- <span dir="rtl">בכדי להרחיק רוחות רעות וכוחות שליליים
  מהבית</span>: <span dir="rtl">לפי חוכמת הקבלה, המזוזה מרחיקה שדים,
  רוחות ושאר כוחות מהבית. נהוג לנשק אותה בשביל להודות על כך ובשביל לשמור
  על עצמינו מאותם הכוחות הרעים</span>. 

<span dir="rtl"><u>תפילין</u></span>

<span dir="rtl">השימוש בתפילין היה נהוג, כמו המזוזה לפחות מסוף ימי הבית
השני, המנהג, בלי הכינוי הזה נזכר כבר באיגרת אריסטיאס, ותפילין נמצאו גם
הם בחפירות קומראן:</span>

<img src="media/image2.png"
style="width:5.20768in;height:3.62455in" />

<span dir="rtl">חלק מתפילין מקומראן.</span>

<img src="media/image3.png"
style="width:5.21622in;height:3.56789in" />

<span dir="rtl">יריעה מתפילין מקומראן.</span>

<span dir="rtl">הטקסט כולל את הפרשיות הנהוגות מאז תקופת התנאים עם טקסטים
נוספים.</span>

<span dir="rtl">ארבע הפרשיות הכתובות בתפילין הן שתי הראשונות מתפילת "שמע
ישראל" (כמו במזוזה), ולפניהן שני קטעים מספר שמות.</span>

<span dir="rtl">מצוות רבות מתארות את דרך יצירת התפילין, ואת טקס הנחת
התפילין.</span>

<span dir="rtl">מניחים תפילין בימי החול בזמן תפילת שחרית.</span>

<span dir="rtl">בעניין סדר הפרשיות היו חילוקי דעות המיוחסים לרש"י ולנכדו
רבנו תם. התפילין המקובלים היום הם על פי רש"י, אך יש המניחים גם "תפילין
של רבנו תם".</span>

<span dir="rtl"><u>הציצית</u></span>

<span dir="rtl">הציצית נזכרת בספר יחזקאל, אבל זה רק ממחיש לנו מה
מתכוונים במילה.</span>

<u><span dir="rtl">ספר יחזקאל פרק ח</span></u>

<span dir="rtl">(ג) וַיִּשְׁלַח תַּבְנִית יָד וַיִּקָּחֵנִי בְּצִיצִת רָאשִׁי וַתִּשָּׂא אֹתִי רוּחַ בֵּין
הָאָרֶץ וּבֵין הַשָּׁמַיִם וַתָּבֵא אֹתִי יְרוּשָׁלְַמָה בְּמַרְאוֹת אֱלֹהִים אֶל פֶּתַח שַׁעַר הַפְּנִימִית הַפּוֹנֶה
צָפוֹנָה אֲשֶׁר שָׁם מוֹשַׁב סֵמֶל הַקִּנְאָה הַמַּקְנֶה:</span>

<span dir="rtl">ואמנם, ציצית היא פשוט קבוצה של חוטים המאוגדים
יחד.</span>

<span dir="rtl">כמובן, גם לגבי הציצית יש מצוות רבות בספרות חז"ל.</span>

<span dir="rtl">**הטלית נוצרה למעשה בשביל הציציות.** כאשר מתעטפים בה
בשעת תפילה, מתעטפים בבגד שיש בו ארבע פינות ובהם ארבע ציציות
"חוקיות".</span>

<span dir="rtl">אבל, היסוד הוא דרישה לארבע ציציות, על פינות בגד עליון של
גברים, שהיה נהוג בעבר, ובכל אחת מהציציות צרור חוטים לבנים עם חוט אחד
תכלת.</span>

<span dir="rtl">משום מה פסק ייצור התכלת (שכנראה הופק מחילזון מסוים)
בתקופת הגאונים (ראשית האסלם), ולכן מוותרים על חוט התכלת.</span>

<span dir="rtl">גם הבגדים היום אינם מתאימים לארבע ציציות. לכן, אלו
המקפידים על המצווה של לבוש ארבע ציציות כל היום, ולא רק בתפילות, לובשים
בגד מיוחד בעל "ארבע כנפות" (טלית קטן), עם ציציות, מתחת לבגד
העליון.</span>

<img src="media/image4.png"
style="width:4.67708in;height:4.67708in" />

<span dir="rtl">בתקופה האחרונה, שצעירי הציונות הדתית אוהבים להפגין את
הלהט שלהם, רואים רבים עם ציציות משתלשלות החוצה. זה מאפיין את המאמינים
היהירים...</span>

<span dir="rtl">אך לא תמיד יהודים מקפידים על המצוות, הנה סיפור על ר'
ישראל סלנטר (אבי תנועת המוסר, נפטר 1883, ליטא)</span>

<span dir="rtl">מסופר על מיסד תנועת המוסר, רבי ישראל ליפקין סלנטר, ששהה
בחופשה בקיץ באחת מעיירות הנופש, בהן נהגו יהודים לנפוש. והנה הוא רואה,
שבבית הכנסת רבים הם המתפללים שאינם עטופים בטלית, וכששאל על כך השמיעו
בפניו כל מיני הסברים ותירוצים, אלו טענו ששכחו ואלו שטענו שלא היה מקום
במזוודה. רבי ישראל מסלנט פתח בדרשה על חשיבות מצוות ציצית בסיפור וכך אמר
להם:</span>

<span dir="rtl">"בדרכי לעיירה כאן, שמעתי קול בכי מבית מסוים. כשנקשתי על
דלת הבית לא היה קול ולא עונה. נכנסתי פנימה לבית הריק וחיפשתי מנין עולים
קולות הבכי, עד שגיליתי שארון הבגדים הוא מקור הבכי ואז נגלתה לפני טלית
יתומה, שבעליה השאיר אותה ונסע לעיירת נופש. אמרתי לה: 'טלית טלית, אל תבכי
שהשאירו  אותך כאן לבד ואת שאר החפצים והבגדים שהיו בבית לקחו. דעי לך,
שיגיע זמן שהבעלים שלך ישאירו הכל כאן ורק אותך יקחו יחד אתו…".</span>

<span dir="rtl">ולמי שלא הבין, הכוונה היא ליום המוות, שבו מכסים את הנפטר
בטלית עד קבורתו, בעוד ששאר בגדיו נשארים בבית...</span>

<span dir="rtl"><u>מצוות כיסוי ראש. ממתי?</u></span>

<u><span dir="rtl">תלמוד בבלי מסכת קידושין דף לא/א</span></u>

<span dir="rtl">כל העובר עבירה בסתר כאילו דוחק רגלי שכינה שנאמר כה אמר
ה' השמים כסאי והארץ הדום רגלי. אמר רבי יהושע בן לוי, אסור לאדם שיהלך
ארבע אמות בקומה זקופה, שנא' מלא כל הארץ כבודו. **רב הונא בריה דרב יהושע
לא מסגי ארבע אמות בגילוי הראש. אמר, שכינה למעלה מראשי.**</span>

<span dir="rtl">הרבה שומרי מצוות, יאמרו לך שמקור ההלכה של כיסוי ראש
(לגבר) הוא כבר בתלמוד בקטע זה. אבל, כמובן, מכאן ניתן להניח את ההיפך,
שבשיח בין חכמים כיצד לכבד את השכינה, דווקא רב הונא הוא יוצא דופן.</span>

<span dir="rtl">משהו על יחס לגילוי ראש אפשר למצוא ב"מסכת סופרים" שנכתבה
במאות האחרונות של האלף הראשון, בארץ ישראל.</span>

<u><span dir="rtl">מסכת סופרים פרק ארבעה עשר</span> <span dir="rtl">(מה
מותר לפרחח...)</span></u>

<span dir="rtl">(טו) קטן קורא בתורה ומתרגם, אבל אינו פורס את שמע לומר
יוצר אור, ואינו עובר לפני התיבה, ואינו נושא את כפיו. פוחח, הנראים כרעיו,
או בגדיו פרומין, או מי שראשו מגולה, פורס את שמע. ויש אומרים, בכרעיו
ובגדיו פרומים פורס, אבל לא בראשו מגולה, אינו רשאי להוציא אזכרה מפיו. בין
כך ובין כך מתרגם, אבל אינו קורא בתורה, ואינו עובר לפני התיבה, ואינו נושא
את כפיו:</span>

<u><span dir="rtl">שו"ת מהרש"ל תשובה עב</span>: <span dir="rtl">(ר' שלמה
לוריא, מגדולי הפוסקים בפולין. נפטר 1573)</span></u>

<span dir="rtl">שאלה למי שראשו כבד יש לו הית' לישב ולאכול בגילוי
ראש</span>:

<span dir="rtl">תשובה **אין אני יודע איסור לברך בלא כסוי ראש,**
**ומהרא"י פשוט לו שאסור בהזכרת שם בלא כיסוי הראש ולא ידענא ממאי.** והנה
מצאתי שכתב במסכת סופרים יש בו מחלוק' שכתב פוחח הנראים כרעיו או בגדיו
פרומים או מי שראשו מגולה ואינו רשאי להוציא הזכרה מפיו. ע"כ ור' ירוחם כתב
בסוף נתיב ט"ז שאסור לברך בגילוי הראש</span>:

<span dir="rtl">ולולי שאינני רגיל לחלוק על הקדמונים א"ל שיש גדול
שיסייעני, הייתי נוטה להקל ולברך בגילוי הראש ואפילו לקרות ק"ש ...</span>

<span dir="rtl">..... ועוד ראייה מפ"ק דקידושין שמסיק שם, אמר ריב"ל אסור
להלוך ד' אמות בקומה זקופה שנ' מלא כל הארץ כבודו, רב הונא בריה דרב יהושע
לא מסגי ד' אמות בגילוי הראש, אמר שכינה למעלה מראשי. **משמע דוקא בקומה
זקופה הוא אסור, אבל בגילוי הראש אין בו איסור** אלא דרב הונא החמיר על
עצמו מכח מידת חסידות. ועכשיו הוא להיפך בקומה זקופה אינם נזהרים ואדרבה
הגאים והעשירים הולכים נטויי גרון, **ובגילוי הראש נזהרים לא מחמת חסידות,
אלא סוברים דת יהודית הוא:**</span>

<span dir="rtl"><u>ביאור הגר"א על או"ח סימן ח</u></span>
<span dir="rtl">(הגאון מווילנה, ר' אליהו בן שלמה, נפטר ב 1797)</span>

<span dir="rtl">וגם מ"ש במסכ' סופרים, שי"א שאסור להוציא הזכרה בראש
מגולה, ג"כ מדת חסידות הוא. דבגמ' דברכות ס' ב' לא משמע כן וכמש"ל סי' מ"ז
ס"א וכן ממ"ר הנ"ל לא הטרחתי עליכם כו' **כללא דמילתא אין איסור כלל בראש
מגולה לעולם,** רק לפני הגדולים וכן בעת התפלה, אז נכון הדבר מצד המוסר,
ושאר היום לקדושים שעומדים לפני ה' תמיד:</span>

<span dir="rtl">והקטע הבא מתוך הויקיפדיה (ולא הצלחתי למצוא את
המקור)</span>

<span dir="rtl">ר' יוסף קאפח, נפטר ב 2000, תימני, קיבל את פרס ישראל וגם
דוקטור כבוד מבר אילן, אך לא נמצא בתוכנת השו"ת.</span>

[<span dir="rtl">פוסק
ההלכה</span>](https://he.wikipedia.org/wiki/%D7%A4%D7%95%D7%A1%D7%A7_%D7%94%D7%9C%D7%9B%D7%94) <span dir="rtl">הרב [יוסף
קאפח](https://he.wikipedia.org/wiki/%D7%99%D7%95%D7%A1%D7%A3_%D7%A7%D7%90%D7%A4%D7%97)</span> <span dir="rtl">אמר
בתשובה לשאלה, **שאין כל
בסיס [הלכתי](https://he.wikipedia.org/wiki/%D7%94%D7%9C%D7%9B%D7%94)**</span>** <span dir="rtl">לחבישת
כיסוי ראש</span>**<span dir="rtl">, אלא שחבישת כיסוי ראש ראויה ומכבדת את
האדם. אך עם זאת מאחר שבימינו נשתרש הדבר וחבישת כיסוי ראש התקבלה כסימן
ליראת שמיים ומנהג שלמי אמוני ישראל ישנה חובה לחבוש כיפה (שו"ת הריב"ד עמ'
סא-סב)</span>.

<span dir="rtl">למעשה, טענתו, שמנהג שנשתרש הופך למצווה.</span>

<span dir="rtl">לסיכום ראינו, שמאפייני הזהות, תפילין, מזוזה וציצית,
נשמרים למעלה מאלפיים שנה, כמעט ללא שינוי של ממש.</span>

<span dir="rtl">המזוזה הופכת לקמע אצל חלק מהמאמינים, הציצית, שאיבדה מזמן
את חוט התכלת.. מאפיינת לא פעם התרסה, ואילו כיסוי ראש לגבר, מנהג חדש של
מאות שנים אחדות, הופך למזהה העיקרי של יהודי מאמין בציבור.</span>
