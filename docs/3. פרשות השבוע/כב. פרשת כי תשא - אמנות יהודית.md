<span dir="rtl"><u>פרשת כי תשא – אמנות יהודית</u></span>

<span dir="rtl"><u>שמות פרק ל"א</u></span>

<span dir="rtl">(א) וַיְדַבֵּר יהוה אֶל משֶׁה לֵּאמֹר:</span>

<span dir="rtl">(ב) רְאֵה קָרָאתִי בְשֵׁם בְּצַלְאֵל בֶּן אוּרִי בֶן חוּר לְמַטֵּה
יְהוּדָה:</span>

<span dir="rtl">(ג) וָאֲמַלֵּא אֹתוֹ רוּחַ אֱלֹהִים בְּחָכְמָה וּבִתְבוּנָה וּבְדַעַת וּבְכָל
מְלָאכָה:</span>

<span dir="rtl">(ד) לַחְשֹׁב מַחֲשָׁבֹת לַעֲשׂוֹת בַּזָּהָב וּבַכֶּסֶף וּבַנְּחשֶׁת:</span>

<span dir="rtl">(ה) וּבַחֲרשֶׁת אֶבֶן לְמַלֹּאת וּבַחֲרשֶׁת עֵץ לַעֲשׂוֹת בְּכָל מְלָאכָה:</span>

<span dir="rtl">(ו) וַאֲנִי הִנֵּה נָתַתִּי אִתּוֹ אֵת אָהֳלִיאָב בֶּן אֲחִיסָמָךְ לְמַטֵּה דָן וּבְלֵב
כָּל חֲכַם לֵב נָתַתִּי חָכְמָה וְעָשׂוּ אֵת כָּל אֲשֶׁר צִוִּיתִךָ:</span>

<span dir="rtl">לא נלאה את עצמנו בפרטי הכלים האמנותיים המפוארים של המשכן
(ובמקביל מקדש שלמה בספר מלכים). היה פאר.</span>

<span dir="rtl">יש, או הייתה נטיה, להבחין בין התרבות היהודית לתרבות
היוונית, כאילו התרבות היהודית היא אתית (עוסקת בדרך חיים, במוסר) ואילו
התרבות היוונית האסתטית (עוסקת באמנות, ביופי).  
<u>ההבחנה הזאת לחלוטין לא נכונה</u>. שתי התרבויות עסקו במלוא הערכים
האנושיים, גם אסתטיקה וגם אתיקה.</span>

<span dir="rtl">אבל, ההבחנה נוצרה, בגלל תחושת עליונות שלנו מצד אחד,
ובגלל מגבלות על האמנות החזותית בדת ישראל. ומדובר רק על האמנות החזותית,
לא על מוסיקה, ספרות, שירה, פיוט, ועוד. ובשיחה קצרה זו לא ניכנס לנושא
התיאטרון, שאולי קשור גם הוא באמנות חזותית.</span>

<span dir="rtl">ומכאן זה מתחיל....</span>

<u><span dir="rtl">ספר שמות פרק כ</span></u>

<span dir="rtl">לֹא תַעֲשֶׂה לְךָ פֶסֶל וְכָל תְּמוּנָה אֲשֶׁר בַּשָּׁמַיִם מִמַּעַל וַאֲשֶׁר בָּאָרֶץ מִתָּחַת
וַאֲשֶׁר בַּמַּיִם מִתַּחַת לָאָרֶץ</span>

<span dir="rtl">ופסוק זהה <u>בדברים פרק ה'.</u></span>

<span dir="rtl">זה לא כל כך מצליח... אפילו אם נתעלם מעגל הזהב "הידוע
לשמצה".</span>

<u><span dir="rtl">ספר שופטים פרק יז</span></u>

<span dir="rtl">(ב) וַיֹּאמֶר לְאִמּוֹ אֶלֶף וּמֵאָה הַכֶּסֶף אֲשֶׁר לֻקַּח לָךְ וְאַתְּ אָלִית וְגַם
אָמַרְתְּ בְּאָזְנַי, הִנֵּה הַכֶּסֶף אִתִּי, אֲנִי לְקַחְתִּיו, וַתֹּאמֶר אִמּוֹ בָּרוּךְ בְּנִי לַיהֹוָה</span>:

<span dir="rtl">(ג) וַיָּשֶׁב אֶת אֶלֶף וּמֵאָה הַכֶּסֶף לְאִמּוֹ וַתֹּאמֶר אִמּוֹ הַקְדֵּשׁ <u>הִקְדַּשְׁתִּי
אֶת הַכֶּסֶף לַיהֹוָה מִיָּדִי לִבְנִי לַעֲשׂוֹת פֶּסֶל וּמַסֵּכָה</u> וְעַתָּה אֲשִׁיבֶנּוּ לָךְ</span>:

<span dir="rtl">(ד) וַיָּשֶׁב אֶת הַכֶּסֶף לְאִמּוֹ וַתִּקַּח אִמּוֹ מָאתַיִם כֶּסֶף <u>וַתִּתְּנֵהוּ לַצּוֹרֵף
וַיַּעֲשֵׂהוּ פֶּסֶל וּמַסֵּכָה</u> וַיְהִי בְּבֵית מִיכָיְהוּ:</span>

<span dir="rtl">ואפילו משה רבנו...</span>

<u><span dir="rtl">ספר במדבר פרק כא</span></u>

<span dir="rtl">(ט) וַיַּעַשׂ משֶׁה נְחַשׁ נְחשֶׁת וַיְשִׂמֵהוּ עַל הַנֵּס וְהָיָה אִם נָשַׁךְ הַנָּחָשׁ אֶת
אִישׁ וְהִבִּיט אֶל נְחַשׁ הַנְּחשֶׁת וָחָי:</span>

<span dir="rtl">אבל, כן, בסוף ימי הבית הראשון בערך 700 עד 500 לפנה"ס,
תחילה בימי חזקיהו, ויותר בימי יאשיהו, ועוד יותר בתקופת גלות בבל, חלה
מהפכה.</span>

<u><span dir="rtl">ספר מלכים ב פרק יח</span></u>

<span dir="rtl">(א) וַיְהִי בִּשְׁנַת שָׁלֹשׁ לְהוֹשֵׁעַ בֶּן אֵלָה מֶלֶךְ יִשְׂרָאֵל מָלַךְ חִזְקִיָּה בֶן
אָחָז מֶלֶךְ יְהוּדָה</span>:

<span dir="rtl">......</span>

<span dir="rtl">(ד) הוּא הֵסִיר אֶת הַבָּמוֹת וְשִׁבַּר אֶת הַמַּצֵּבֹת וְכָרַת אֶת הָאֲשֵׁרָה וכִתַּת
נְחַשׁ הַנְּחֹשֶׁת אֲשֶׁר עָשָׂה מֹשֶׁה כִּי עַד הַיָּמִים הָהֵמָּה הָיוּ בְנֵי יִשְׂרָאֵל מְקַטְּרִים לוֹ וַיִּקְרָא לוֹ
נְחֻשְׁתָּן:</span>

<span dir="rtl">התחילה מגבלה חמורה על פיסול דמויות, מפני שכל פסל בתקופה
זו חשוד על היותו אליל.</span>

<span dir="rtl">אבל, לא פסקה האמנות. למשל, אמנות התכשיטים.</span>

<u><span dir="rtl">ספר ישעיה פרק ג</span></u>

<span dir="rtl">(יח) בַּיּוֹם הַהוּא יָסִיר אֲדֹנָי אֵת תִּפְאֶרֶת הָעֲכָסִים וְהַשְּׁבִיסִים
וְהַשַּׂהֲרֹנִים</span>:

<span dir="rtl">(יט) הַנְּטִיפוֹת וְהַשֵּׁירוֹת וְהָרְעָלוֹת</span>:

<span dir="rtl">(כ) הַפְּאֵרִים וְהַצְּעָדוֹת וְהַקִּשֻּׁרִים וּבָתֵּי הַנֶּפֶשׁ וְהַלְּחָשִׁים</span>:

<span dir="rtl">(כא) הַטַּבָּעוֹת וְנִזְמֵי הָאָף</span>:

<span dir="rtl">(כב) הַמַּחֲלָצוֹת וְהַמַּעֲטָפוֹת וְהַמִּטְפָּחוֹת וְהָחֲרִיטִים</span>:

<span dir="rtl">(כג) וְהַגִּלְיֹנִים וְהַסְּדִינִים וְהַצְּנִיפוֹת וְהָרְדִידִים</span>:

<span dir="rtl">(כד) וְהָיָה תַחַת בֹּשֶׂם מַק יִהְיֶה וְתַחַת חֲגוֹרָה נִקְפָּה וְתַחַת מַעֲשֶׂה מִקְשֶׁה
קָרְחָה וְתַחַת פְּתִיגִיל מַחֲגֹרֶת שָׂק כִּי תַחַת יֹפִי</span>: <span dir="rtl">(כה) מְתַיִךְ
בַּחֶרֶב יִפֹּלוּ וּגְבוּרָתֵךְ בַּמִּלְחָמָה:</span>

<span dir="rtl">ההתמודדות הבין תרבותית הרצינית, היא בימי בית שני, בתקופה
ההלניסטית, הרומית והביזנטית, מול תרבות הפאר הזרה.</span>

<span dir="rtl">וההתלבטות קשה.</span>

<span dir="rtl">והנה תכשיטים מימים שלאחר חורבן הבית השני.</span>

<u><span dir="rtl">ירושלמי שבת פרק ו הלכה א</span>
<span dir="rtl">\[הלכות שבת, עם מה מותר לצאת מהבית\]</span></u>

<span dir="rtl">תני אין יוצאין באיסטמא \[כנראה מין לבוש\]. שלשה דברים
נאמרו באיסטמא. אין בה משום כלאים. ואינה מטמאה בנגעים. ואין יוצאין בה
בשבת. ר' שמעון בן אלעזר אומר אף אין בה משום עטרות לכלות: <u>ולא בעיר של
זהב</u>. רב יהודה אמר כגון <u>ירושלים דדהב</u>. ... מעשה ברבי עקיבה שעשה
לאשתו עיר של זהב. חמתיה איתתיה דרבן גמליאל וקניית בה. אתת ואמרת קומוי
בעלה. אמר לה הכין הווית עבדת לי כמה דהוית עבדה ליה דהוות מזבנה מקליעתא
דרישא ויהבה ליה והוא לעי באוריתא</span>

<span dir="rtl">אבל מה מותר, ומה אסור?</span>

<u><span dir="rtl">משנה מסכת עבודה זרה פרק ג</span></u>

<span dir="rtl">(ד) שָׁאַל פְּרוֹקְלוֹס בֶּן פְּלוֹסְפוֹס אֶת <u>רַבָּן גַּמְלִיאֵל</u> בְּעַכּוֹ,
שֶׁהָיָה רוֹחֵץ בַּמֶּרְחָץ שֶׁל אַפְרוֹדִיטִי, אָמַר לוֹ, כָּתוּב בְּתוֹרַתְכֶם, וְלֹא יִדְבַּק בְּיָדְךָ מְאוּמָה
מִן הַחֵרֶם. מִפְּנֵי מָה אַתָּה רוֹחֵץ בַּמֶּרְחָץ שֶׁל אַפְרֹודִיטִי. אָמַר לוֹ, אֵין מְשִׁיבִין בַּמֶּרְחָץ.
וּכְשֶׁיָּצָא אָמַר לוֹ, אֲנִי לֹא בָאתִי בִגְבוּלָהּ הִיא בָּאת בִּגְבוּלִי. אֵין אוֹמְרִים נַעֲשָׂה מֶרְחָץ
לְאַפְרוֹדִיטִי נוֹי, אֶלָּא אוֹמְרִים, נַעֲשָׂה אַפְרוֹדִיטִי נוֹי לַמֶּרְחָץ. דָּבָר אַחֵר, אִם נוֹתְנִין
לְךָ מָמוֹן הַרְבֵּה, אִי אַתָּה נִכְנָס לַעֲבוֹדָה זָרָה שֶׁלְּךָ עָרוֹם וּבַעַל קֶרִי וּמַשְׁתִּין בְּפָנֶיהָ, וְזוֹ
עוֹמֶדֶת עַל פִּי הַבִּיב וְכָל הָעָם מַשְׁתִּינִין לְפָנֶיהָ. <u>לֹא נֶאֱמַר, אֶלָּא אֱלֹהֵיהֶם.</u> אֶת
שֶׁנּוֹהֵג בּוֹ מִשּׁוּם אֱלוֹהַּ, אָסוּר. וְאֶת שֶׁאֵינוֹ נוֹהֵג בּוֹ מִשּׁוּם אֱלוֹהַּ, מֻתָּר:</span>

<span dir="rtl">תשובתו השניה של רבן גמליאל, רצינית והגיונית. אנחנו לא
מתנגדים לפסלי נוי, אלא לפסלי אלילים.</span>

<img src="media/image1.jpeg" style="width:3.26042in;height:4.75039in" />

<span dir="rtl">פסל אפרודיטה ממוזיאון ישראל</span>

<span dir="rtl">אבל, חז"ל, כרגיל, עושים "סייג לתורה". גדרות, בשביל
שההדיוטות לא ייכנסו למקומות מסוכנים ויתקרבו לעבירות.</span>

<u><span dir="rtl">משנה מסכת עבודה זרה פרק ג</span></u>

<span dir="rtl">(ג) הַמּוֹצֵא כֵלִים וַעֲלֵיהֶם צוּרַת חַמָּה, צוּרַת לְבָנָה, צוּרַת דְּרָקוֹן,
יוֹלִיכֵם לְיָם הַמֶּלַח. רַבָּן שִׁמְעוֹן בֶּן גַּמְלִיאֵל אוֹמֵר, שֶׁעַל הַמְכֻבָּדִין, אֲסוּרִים. שֶׁעַל
הַמְבֻזִּין, מֻתָּרִין. רַבִּי יוֹסֵי אוֹמֵר, שׁוֹחֵק וְזוֹרֶה לָרוּחַ אוֹ מַטִּיל לַיָּם.</span>

<span dir="rtl">(מעניין שרבן שמעון בן גמליאל, הולך בעקבות אביו
והבחנתו).</span>

<span dir="rtl">וכנראה בקטע הבא אנחנו רואים התחלה של הדילמה התורנית
המלווה אותנו עדי ימינו.</span>

<u><span dir="rtl">תוספתא מסכת עבודה זרה פרק ו</span></u>

<span dir="rtl">טבעת שיש עליה עבודת כוכבים, בזמן שהיא בולטת אסורה בהנאה,
אם אינה בולטת מותרת. בין כך ובין כך אסור לחתום בה. ושאין עליה עבודת
כוכבים מותרת בהנאה ומותר לחתום. טבעת שיש עליה חותם מותר לחתום בה. ר'
יהודה אומר <u>אם היה חותמה שוקע אסור לחתום בה מפני שנעשה בולט,</u> ומותר
ליתנה בידו. ושחותמה בולט מותר לחתום בה ואסור ליתנה בידו. טבעת שיש עליה
פרצוף מותר לחתום בה. ר' חנינא בן גמליאל אומר, של בית אבא היו חותמין
בפרצופות. ר' אלעזר בר צדוק אומר <u>כל הפרצופות היו בירושלים חוץ מפרצוף
האדם</u> \[לומדים מכאן שפרצופות הכוונה לצורות של בעלי חיים ואנשים\].
העשוי כמין דרקון אסור והדרקון תלוי בו נוטלו ומשליכו והשאר הרי זה מותר
איזה הוא מין דרקון שאסור ר' שמעון בן אלעזר אומר כל שהציצין יוצא מצוארו
אבל אם היה חלק הרי זה מותר:</span>

<u><span dir="rtl">תלמוד בבלי מסכת עבודה זרה דף מב/ב</span></u>

<span dir="rtl">ותני כל המזלות מותרין חוץ ממזל חמה ולבנה <u>וכל הפרצופין
מותרין חוץ מפרצוף אדם</u> וכל הצורות מותרות חוץ מצורת דרקון.</span>

<span dir="rtl">התנגדות לתמונות, ובעיקר תמונות אדם, קיימת בדתות
המונותיאיסטיות בעקבות היהדות. התופעה נקראת איקונוקלאזם – מיוונית, השחתת
תמונות.</span>

<span dir="rtl">משתמשים במושג גם להשתחתת סמלי דת או פולחן קודמים, על ידי
שלטון חדש. אך בדרך כלל האיקונוקלאזם בהיסטוריה של אלפיים השנים האחרונות,
היה התפרצויות של המונותיאיזם כנגד חשש לעבודת אלילים.</span>

<span dir="rtl">בנצרות היו תקופות קצרות ביותר. אצל "אבות הכנסיה" היתה
התנגדות לאמנות חזותית של דמויות, אבל כבר במאה השנייה, כאשר הנוצרים
הסתתרו במערות קבורה מפחד הרומאים, מוצאים ציורים כאלה.</span>

<span dir="rtl">אדרבא, הכנסיות הנוצריות ידועות באינסוף ציורים, וגם
פסלים. זה האמצעי העיקרי שלהם להעברת המסרים הדתיים.</span>

<span dir="rtl">ובכל זאת...</span>

<span dir="rtl"><u>מתוך "הארץ" 2002, דוד רפ.</u></span>

<span dir="rtl">בוקר אחד, בשנת 726, התעוררו תושבי העיר קונסטנטינופול
למשמע קולות רמים. טקס חשוב התקיים בכניסה לארמון הקיסר בנוכחות הקיסר
ופמלייתו. דמותו של ישו, שהיתה חקוקה על שער הברונזה של הארמון, הוסרה,
ובמקומה הוצב צלב גדול. על בסיסו של הצלב הופיעה הכתובת הבאה</span>:

"<span dir="rtl">הקיסר איננו יכול להרשות כי כריסטוס יוצג כדמות אילמת
וחסרת חיים חקוקה בחומרים ארציים. ..."</span>

<span dir="rtl">הקיסר ליאו השלישי, שמוצאו בסוריה, הושפע לדעת חוקרים רבים
מהתפישה המוסלמית המחמירה, שיושמה בשנים ההן בידי החליף יאזיד השני. השליט
המוסלמי הורה להרוס את האיקונות בכנסיות שבתחומי האימפריה שלו, בהסתמכו על
האיסור התנ"כי לעשיית צלמים, שאומץ בידי האיסלאם</span>.

<span dir="rtl">......</span>

<span dir="rtl"><u>העימות הפנים-נוצרי סביב פולחן האיקונות - הוא הוויכוח
האיקונוקלסטי - היה אחד העימותים הקשים שידעה הנצרות. הוא ארך יותר ממאה
שנה,</u> איים לקרוע את האימפריה הביזנטית מבפנים והיה בין הגורמים לנתק
בין הכנסייה המזרחית למערבית. אף לאחר שהסתיים העימות המשיכו התפישות
האיקונוקלסטיות להשפיע על אופיה של האמנות הנוצרית במאות הבאות</span>.

<span dir="rtl">... אבות הכנסייה הסתייגו מפולחן האיקונות כבר במאות
הראשונות לספירה. ... אך כוחן של המסורות העממיות גבר על תיאולוגים
מלומדים, שבחליפת מכתבים העלו זה לפני זה טיעונים מחכימים בנוגע למעמדו של
התיאור האמנותי ביחס לאידיאה האלוהית</span>.

<span dir="rtl">.....בשנת 726, ויש האומרים 730, הוצא צו קיסרי המורה על
הרס איקונות ברחבי האימפריה הביזנטית.</span>

<span dir="rtl">....איקונות נהרסו בכנסיות רבות ברחבי האימפריה. את מקומן
תפסו תיאורים גיאומטריים-צמחיים, או הצלב הקדוש. אמנים רבים ברחו במשך
התקופה האיקונוקלסטית לשולי האימפריה, למשל למנזר סנטה קתרינה שבסיני.
אחרים הפסיקו ליצור. ...</span>

<span dir="rtl">בשנת 768 דווח כי הפטריארך של קונסטנטינופול דאג להרס
מוחלט של פסיפסי הזהב וכל הציורים שהוצגו בכנסיות שבעיר.</span>

<span dir="rtl">....אירנה, אשתו של הקיסר ליאו הרביעי, משלה לאחר מותו בשם
בנם שעדיין לא הגיע לבגרות. אירנה איישה את עמדות המפתח באימפריה באנשי
שלומה, שהיו תומכי האיקונות. היא מינתה איש מנגנון שלא היה לו קשר לכנסייה
לתפקיד פטריארך קונסטנטינופול, ובעזרתו כינסה בשנת 787 ועידה כנסייתית
חשובה שדנה מחדש בעמדה האיקונוקלסטית</span>.

<span dir="rtl">...</span>.

<span dir="rtl"><u>באחד הימים הובאה לאולם הדיונים איקונה והמשתתפים
התבקשו לנשקה. ...</u></span>

<span dir="rtl">אך האיקונוקלסטים חזרו לשלטון בשנת 813. הטיהורים בשורות
השלטון ומסעות ניתוץ האיקונות החלו פעם נוספת</span>.

<span dir="rtl">ושוב היתה זו אלמנתו של איקונוקלסט אדוק, אשה בשם
תיאודורה, שהחזירה את פולחן האיקונות לאימפריה הביזנטית. תיאודורה נהגה
להתפלל מול איקונות עוד בימי חייו של בעלה, עם בתה, למבוכת אנשי הקיסר.
לאחר מותו כינסה ועידה בהיקף קטן יחסית בשנת 843 וזו אימצה מחדש את התפישה
האיקונודולית</span>.

<span dir="rtl"><u>ככלל, בנושא זה האמנות בדרך כלל מנצחת, אם כי קיימות
פגיעות משמעותיות באתרים מהעבר.</u></span>

<span dir="rtl">האסלאם קיצוני בהרבה לא רק מהנצרות אלא גם מהיהדות, בנושא
זה.</span>

<span dir="rtl">גם שם, היו חריגות רבות, שהרי גם האסלאם מגוון מאוד במידת
הקיצוניות, אבל מסגדים מקושטים רק בצורות גיאומטריות וצמחיות. ויותר מאמנות
ציור התפתחה הקליגרפיה (אמנות קישוט האותיות).</span>

<span dir="rtl">האסלאם הרדיקלי מוכר גם בימינו, כמובן. ב 2001 הרסו
הטליבאן באפגניסטן שני פסלים בודהיסטים גדולים. דעאש הרס אתרים
ארכיאולוגיים, ואיים להרוס את אבן הכעבה במכה (!)</span>

<span dir="rtl">אך היהדות מתלבטת במשך כל השנים, בתוך תחום צר של מותר
ואסור.</span>

<span dir="rtl">ברור לנו, שבאותן שנים שהתנאים והאמוראים בישראל ובבל,
התלבטו באיסורים השונים, אנו לא מוצאים פיסול, אבל גילוף באבן מוצאים בבתי
כנסת עתיקים, לפחות לדמויות של חיות, ואנו מוצאים פסיפסים בבתי כנסת שאין
להם שום מגבלות.</span>

<img src="media/image2.png" style="width:6.85in;height:9.15347in" />

<span dir="rtl">מבית הכנסת באום אל קנאטיר (תל קשתות).</span>

<span dir="rtl">תבליט של דמות נשר (?) למשל.</span>

<img src="media/image3.png" style="width:6.85in;height:5.1375in" />

<span dir="rtl">בית הכנסת בחמת טבריה.</span>

<span dir="rtl">ידועים מאוד ציורי הקיר של בית הכנסת בדורה אירופוס, צפון
סוריה, ליד הפרת, ממש לא רחוק ממרכזי יהדות בבל. התקופה היא תקופת האמוראים
בבבל, המאה השלישית לספירה.</span>

<img src="media/image4.jpeg" style="width:6.08333in;height:7in" />

<img src="media/image5.gif" style="width:6.85in;height:4.43911in" />

<span dir="rtl">שנת סיום הציורים 245 לספירה, תקופת האמוראים בבבל, ואין
שום מגבלה (ציורי חיות, גברים, נשים).</span>

<span dir="rtl">חכמי ימי הביניים ממשיכים להתנגד זה לזה במרחב המותר
והאסור, ובעיקר בתבליטים ובציורי אדם.</span>

<span dir="rtl"></span>

<span dir="rtl">קיצוני לחומרה הוא הרמב"ן (רבי משה בן נחמן, נולד בגירונה
שליד ברצלונה, וחי שם רוב חייו, אך נפטר בירושלים ב 1270). היה הגדול
בדורו, וכותב עליו הריב"ש, ר' יצחק בן ששת, עשרות שנים אחרי מותו:</span>

<span dir="rtl"></span>"<span dir="rtl">ועליו סומכין בכל גלילות קטלוניא
כמשה מפי הגבורה</span>".

<u><span dir="rtl">חדושי הרמב"ן על מסכת עבודה זרה דף מג/ב</span></u>

<span dir="rtl">ונראה לפרש ולומר דלא שנא בולט ולא שנא שוקע, וכן בפרצוף
אדם, דלא תעשון כתיב ולא פליג רחמנא בין בולט לשוקע...</span>

<span dir="rtl">איננו יודעים עד כמה סומכין, או לא סומכין, אך נותרו הגדות
של פסח, בודדות מאותה תקופה ממש, ואפילו מברצלונה (שם נערך הויכוח הגדול של
הרמב"ן עם הנוצרים ב 1263).</span>

<span dir="rtl">הגדת הזהב, המאה ה-14 ברצלונה</span>

<img src="media/image6.jpeg" style="width:6.85in;height:4.70293in" />

<span dir="rtl">מלאה דמויות אדם, גברים ונשים, ואפילו מלאכים... שימו לב
לסולם יעקב.</span>

<span dir="rtl">משערים שגם הגדת סרייבו (המאה ה-14), נכתבה בברצלונה, וגם
בה אין כל מעצור מציורי אדם.</span>

<img src="media/image7.gif" style="width:3.125in;height:4.65625in" />

<span dir="rtl">לעומת זה הגדה אחרת שנכתבה כנראה בשנת 1300 בערך, בדרום
גרמניה, והגיעה אלינו דרך העתקה מאוחרת יותר שלה, נקראת הגדת ראשי ציפורים,
מפני שכל הראשים של הדמויות בהגדה מצויירים כראשי ציפור.</span>

<span dir="rtl">  
ההשערה המקובלת היא שבאשכנז באותה תקופה, נמנעו מלצייר ראש אדם.  
</span>

<span dir="rtl">האם כבר אז האשכנזים החמירו יותר מהספרדים?</span>

<img src="media/image8.jpeg" style="width:6.85in;height:4.91488in"
alt="הגדת ראשי הציפורים" />

<span dir="rtl">במאה השש עשרה, צפת, כותב ר' יוסף קארו את "שולחן ערוך"
המסכם מצוות על פי שלושה מחכמי ימי הבינים (הרי"פ, הרא"ש והרמב"ם).  
גם הוא נדרש לשאלת הציור המותר והאסור.</span>

<span dir="rtl">שו"ע יו"ד סימן קמא</span>

<span dir="rtl">כל הצלמים של עבודת כוכבים הנמצאים בכפרים, אסורים, דסתמא
לשם עבודת כוכבים נעשו. <u>והנמצאים בכרכים, מותרים, דודאי לנוי נעשו</u>
אא"כ עומדין על פתח המדינה והיה ביד הצורה צורת מקל או צפור כדור או סייף
או עטרה וטבעת:</span>

<span dir="rtl">.......\[לא ברור מה משמעות האיסור כאן, כנראה ליהנות
ממראיהן וכד'..\]</span>

<span dir="rtl">אסור לצייר צורות שבמדור שכינה, כגון ד' פנים בהדי הדדי,
וכן צורות שרפים ואופנים ומלאכי השרת. <u>וכן צורת אדם לבדו, כל אלו אסור
לעשות אפילו הם לנוי.</u> ואם עובד כוכבים עשאם לו, אסור להשהותם:
<u>בשוקעת, כאותם שאורגים בבגד ושמציירים בכותל בסמנין, מותר לעשו</u>תם.
וצורת חמה ולבנה וכוכבים, אסור בין בולטות בין שוקעות.</span>

<span dir="rtl">כמות הפרשנות בנושא זה היא עצומה. למרות שטווח האיסורים
בציור, הוא ממש לא גדול, כי על הכל כבר מקובל, למשל שניתן לרקום אריות על
פרוכת בבית הכנסת.</span>

<span dir="rtl">נשארה לנו, בעיקר, בעיית דמות אדם.</span>

<span dir="rtl">בעיה זו מופיעה אפילו עם הקמת בצלאל.</span>

<span dir="rtl">התחלנו בבצלאל בן אורי, ונסיים באקדמיה לאמנות ועיצוב
"בצלאל".</span>

<span dir="rtl"><u>מתוך אתר על ההיסטוריה של בצלאל</u></span>

<span dir="rtl">בית ספר כזה עורר בירושלים את זעמם של הקנאים, ומיקומו ליד
שכונת מאה שערים בודאי שלא הוסיף. הקנאים השתמשו בנשק ה"חלוקה" נגד ההורים
והתלמידים ואיימו לפגוע בהם כלכלית. אין ספק שסנקציות אלה פעלו את פעולתם
ורבים מבני אשכנז (המקומיים) חדלו לבקר ב"בצלאל". מי שמילא את ספסלי המוסד
היו בעיקר תלמידים מבני העדה הספרדית, התימנית והפרסית שלא היו תלויים
ב"חלוקה" האשכנזית. בני העדות הספרדית, התימנית והפרסית הצטיינו בעיקר
בעבודות הכסף והפליז ובעשיית מרבדים. האשכנזים (שלא ברחו) נטו יותר לעבודות
ציור וכיור</span>.  
<span dir="rtl">מעניינת דעתו של הרב קוק בנושא (נכתבה ב1908)</span>:  
"….. <span dir="rtl">מלבב המחזה ומרהיב לראות את אחינו רבי הכישרון, גאוני
היופי והאמנות, המוצאים מקום הגון בשדרות הרחבות והגבוהות של החים הכלליים,
ורוח מרום נשא אותם להביאם ירושלימה, לעטר את עירנו הקדושה שהיא כחותם על
ליבנו, בפרחיהם הנחמדים, להיות בקרבה לכבוד ולתפארת, גם לברכה
ותועלת</span>….. "

<span dir="rtl">הרב קוק (הרא"ה) היה רב מיוחד. בעל מסורת חרדית, אך ציוני
נלהב, עלה ב 1904 לארץ, היה הרב של יפו והמושבות, ומאוחר יותר הרב הראשי
הראשון בישראל, בתקופת המנדט. נפטר ב 1935. להלן חלק מנאומו בחנוכת
"בצלאל".</span>

<span dir="rtl">הרב קוק, אגרות הראי"ה א אגרת קנח עמ' רג-רו</span>

<span dir="rtl">"כל המרחב הגדול של הנוי וההידור, היופי והציור, מותר
לישראל. רק קו אחד, שרטוט אחד, הנראה לכאורה ארוך הרבה, אבל באמת הוא גדול
רק באיכותו, ולא בכמותו. הוא אומר הרבה ברוחו, אבל רק מעט הוא פוגם את
החרשת והאמנות, למרות כל המגמות האדירות שלו: "כל הפרצופים מותרים חוץ
מפרצוף אדם" . אמנם <u>רק פרצוף אדם בתמונה בולטת ושלמה, וגם על זה ישנם
דרכי בינה, להעזר ע"י חברת אומן עוזר שאינו בן-ברית, לעת השכלול האחרון של
התמונה המיוחדת, שבה נמצאים תנאי האיסור,</u> אמנם רק נקודה קטנה תשאר מכל
הקו הארוך, אבל מה רבו מחשבותיה: התמונות המיוחדות לאליליים, בין בעולם
האלילי העבר וההוה, ובין <u>בעולם הנוצרי</u>, תתעב כנסת ישראל ולא תוכל
שאתם."</span>

<span dir="rtl">ובכל זאת, עוד דו-שיח ממש מהשנים האחרונות, כאשר הרשת
מוצפת בשאלות לרבנים (מאתר "רוח").</span>

> **<span dir="rtl">מדוע תולים תמונות של צדיקים ורבנים</span>**?
>
> **<span dir="rtl">בבתים רבים של מאמינים – וגם בכל חומוסיה שמכבדת את
> עצמה – תלויות תמונות של רבנים וצדיקים. איך זה מתיישב עם האיסור על פסל
> ותמונה? ואיזו השפעה יש לתמונות אלה על דיירי הבית</span>**?

<span dir="rtl">..........</span>

<span dir="rtl">**אם יש איסור בעיקר כאשר הפסל נועד לעבודת אלילים, למה
לרבים מאתנו בכל זאת יש אי נוחות מול כל פסל שהוא?**  
</span>

<span dir="rtl">חז"ל למדו להרחיק את האדם מעבירה, ולאסור את עשיית הפסל או
התמונה בהקשרים נוספים. אבל גם כאן יש כמה פרטי דינים, לא כל דבר הוא פסל
לפי ההלכה. המושג פסל הוא רק דמות אדם שרואים את כל צדדיו - מין בובה תלת
ממדית. כלומר, אם רואים רק את חלק הגוף העליון - אין בכך בעיה. בתמונה
רגילה אין כלל שום איסור, מאחר והיא לא בולטת ואין בה תלת ממד. יש מהחסידים
שנהגו להחמיר ולא מצטלמים כלל, אבל אלה הנהגות של חסידות, והרוב המכריע
אינו נוהג כך כלל.</span>

<span dir="rtl">**אבל מבחינה רעיונית, כשתולים המון תמונות של רבנים על
הקיר, זה נראה כאילו עובדים את האנשים עצמם.**  
</span>

<span dir="rtl">הלכתית אין בזה בעיה, אבל יש כאן אבחנה אחרת שצריכה
להיעשות. ברגע שמייחסים כוחות אליליים לתמונה עצמה - זו כמובן בעיה. זה לא
קשור לתמונה אלא לכך שאדם מייחס כוחות לחפץ דומם. לעומת זאת, <u>לתלות בבית
תמונות של צדיקים - זה מביא ברכה לבית</u>. לא מהצד הסגולי אלא מצד העובדה
שמדובר בדמות לחיקוי. אם אני מראה לילדים שלי שזו השאיפה והכמיהה, לדבוק
בדרכי הצדיקים, יש לכך משמעות חיובית בהחלט.</span>

<span dir="rtl">האם אנחנו בשדה האמנות, החינוך, או עבודת אלילים?</span>

<img src="media/image9.jpeg" style="width:3.71755in;height:3.71755in" />

<span dir="rtl">יחי אדוננו מורנו ורבנו המלך המשיח....</span>

<span dir="rtl">וחזרנו לנקודת ההתחלה.... לא תעשה לך כל פסל וכל
תמונה...</span>
