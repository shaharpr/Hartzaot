**<span dir="rtl"><u>פרשת חקת – נחש ממית ומחייה</u></span>**

**<span dir="rtl">הקיץ הוא עונת הנחשים, וכך גם פרשת השבוע הפעם.</span>**

**<span dir="rtl">במדבר פרק כ"א</span>**

<span dir="rtl">(ה) וַיְדַבֵּר הָעָם בֵּאלֹהִים וּבְמשֶׁה לָמָה הֶעֱלִיתֻנוּ מִמִּצְרַיִם לָמוּת בַּמִּדְבָּר
כִּי אֵין לֶחֶם וְאֵין מַיִם וְנַפְשֵׁנוּ קָצָה בַּלֶּחֶם הַקְּלֹקֵל:</span>

<span dir="rtl">(ו) וַיְשַׁלַּח יהוה בָּעָם אֵת הַנְּחָשִׁים הַשְּׂרָפִים וַיְנַשְּׁכוּ אֶת הָעָם וַיָּמָת
עַם רָב מִיִּשְׂרָאֵל:</span>

**<span dir="rtl">היחסים העכורים בין ה' ובין עם ישראל, שמהווים את החוט
המקשר מספר שמות ועד סוף מלכים, לא יעסיקו אותנו.</span>**

**<span dir="rtl">נעסוק בתפקידו של הנחש.</span>**

**<span dir="rtl">מכל בעלי החיים, הנחש הוא אולי הגיבור הספרותי הגדול
ביותר במקרא ובמדרשים.</span>**

**<span dir="rtl">כידוע, הוא זה שקבע את גורל האנושות לחיי עמל וסבל,
במקום שלווה נצחית, אולי קצת משעממת, בגן העדן.</span>**

**<span dir="rtl">ונתחיל דווקא בסיפור גן העדן, ששם תפקידו של הנחש שונה
מאשר בפרשה.</span>**

**<span dir="rtl">המדרשים לא מסתפקים בפיתוי חוה על ידי הנחש לאכול מפרי
עץ הדעת. דמיונם מגיע עד יחסי מין בין חוה ובין הנחש, כלומר חטא ניאוף
ואפילו עם תוצאות....</span>**

**<span dir="rtl">בבלי, שבת קמה-קמו</span>**

<span dir="rtl">מפני מה עובדי כוכבים מזוהמין? שלא עמדו על הר סיני. שבשעה
<u>שבא נחש על חוה</u> הטיל בה זוהמא. ישראל שעמדו על הר סיני פסקה זוהמתן,
עובדי כוכבים שלא עמדו על הר סיני לא פסקה זוהמתן....</span>

**<span dir="rtl">ניתן להניח שאבינו, עדיין, הוא אדם, אבל בגנים שלנו יש
גם מזוהמת הנחש. ומכאן, צעד נוסף בקבלה...</span>**

**<span dir="rtl">זוהר חדש, מדרש רות:</span>**

**<span dir="rtl">ננסה להבין ללא תרגום.</span>**

<span dir="rtl">אמר ליה, הכי שמענא להאי. בההוא זימנא דהמלך שלמה גלי שיר
השירים, זוהמא דההוא נחש קדמאה דאטיל באדם וחוה, אתפסק מעלמא.</span>

<span dir="rtl">בגין דכד נפקו תולדין לעלמא מאדם וחוה, מההוא זוהמא
נפקי:</span>

<span dir="rtl">והכי שמעתי מרבותי, ואינון שמעו עד פומיה דאליהו. דאמר
הכי, מאי דכתיב, והאדם ידע את חוה אשתו ותהר ותלד את קין ותאמר קניתי איש
את ה'. והאדם, דא אדם קדמאה, <u>כד אתא נחש על חוה, אטיל בה זוהמא, וקין
מההיא סטרא דההוא נחש נפק</u>, מה נחש דרכו להרוג ולהמית, הכי נמי קין, מיד
נעשה הורג:</span>

**<span dir="rtl">זוהר חלק א, דף כ"ח</span>**

<span dir="rtl">עלייהו אתמר והנחש היה ערום מכל חית השדה וגו', ערום לרע,
מכל חיוון דאומין דעלמא עעכו"ם, ואינון בנוי דנחש הקדמוני דפתי לחוה, וערב
רב ודאי אינון הוו זוהמא דאטיל נחש בחוה, ומההיא זוהמא נפק קין, וקטל להבל
רועה צאן,</span>

**<span dir="rtl">(עליהם נאמר, והנחש היה ערום מכל חית השדה, ערום לרע,
מכל חיות של אומות העולם עובדי עכו"ם, והם בני הנחש הקדמוני שפיתה את חווה,
וערב רב ודאי הם היו זוהמא שהטיל נחש בחוה, ומהזוהמה ההיא יצא קין והרג
להבל רועה צאן...)</span>**

**<span dir="rtl">דף נ"ד</span>**

**<span dir="rtl">רבי אלעזר מאפשר תאומים מאבות אחרים....</span>**

<span dir="rtl">רבי אלעזר אמר, בשעתא דאטיל נחש ההוא זוהמא בה בחוה, קבילת
ליה, וכד אשתמש עמה אדם, אולידת תרין בנין, חד מההוא סטרא מסאבא, וחד מסטרא
דאדם, והוה דמי הבל בדיוקנא דלעילא, וקין בדיוקנא דלתתא, ובגין כך אתפרשו
ארחייהו דא מן דא,...</span>

**<span dir="rtl">אבל "הזוהר" מגוון מאוד, ויש גם ויכוח מהו בעצם אותו
"נחש"...</span>**

**<span dir="rtl">זוהר, בראשית דף ל"ה, מתווכחים אם הנחש הוא ייצור ממשי
או רק סמל:</span>**

<span dir="rtl">"והנחש, רבי יצחק אמר, זה יצר הרע. רבי יהודה אמר, נחש
ממש.</span>

<span dir="rtl">באו לפני רבי שמעון.</span>

<span dir="rtl">אמר להם: ודאי הכל אחד, וסמא"ל היה, ונראה על נחש וצלמו.
שנחש זה הוא שטן והכל אחד."</span>

**<span dir="rtl">וניתן להבין, אולי, שלא רק שהשטן הופיע בדמות נחש, אלא
שהיצר הרע שלנו הוא השטן, והוא המופיע בדמות נחש. כך או כך הנחש הוא דמות
הרוע.</span>**

**<span dir="rtl">ואפילו במדרש מאוחר מאוד, הנחש מסמל את יצר
הרע.</span>**

**<span dir="rtl">"יערות דבש" חלק שני דרוש ו' (יהונתן אייבשיץ, 1694 –
1764, פולין, בוהמיה, צרפת, גרמניה. רב, מקובל, דרשן, נחשב לשבתאי בדור
שאחרי שבתאי צבי).</span>**

<span dir="rtl">ומשה כאשר ביקש לרפאות לישראל מנשיכת נחשים \[במדבר כ"א\],
עשה נחש נחושת ותלה אותו על נס, והוא כי <u>כל חמדת אדם הוא מצד הנחש</u>
**\[חמדה=תאווה\]**, והם המביאים לאדם לכל חמדה ולכל עון, וביחוד חמדת
נשים, הוא הכל מסטרא דנחש שנתאווה לחוה, והוא כרוך בעקבו של אדם, כדכתיב
\[בראשית ג'\] ואתה תשופנו עקב. **\[פירוש הפוך לפשט, שהוא "אתה תהרוג אותו
בעקבך" וכאן, הנחש "נדבק" אליך, התשוקות לא מרפות ממך\]**</span>

**<span dir="rtl">פירוש הגר"א (המאה ה 18) לספרא דצניעותא פרק א</span>**

**<span dir="rtl">(ספרא דצניעותא –ספר הנסתרות, או הספר המוצנע, והוא חלק
מהזוהר)</span>**

**<span dir="rtl">הוא חורג מדמות הנחש של החטא, לכיוון מיתולוגי.</span>**

<span dir="rtl">והוא דמות הנחש מתפשט באורך על כל הראש ולכן נקרא תנין:
וידוע ששני תנינין הן א' לויתן נחש בריח (ישעיה כ"ז) שהוא שוכב לאורך הים
כבריח כידוע, וא' לויתן נחש עקלתון (שם) שמתעגל ומקיף את כל העולם ואוחז
הזנב בראש. וכן הוא בתנין השמים ששוכב באמצע המזלות כבריח וחוזר ומתעגל זנב
בראש כמ"ש הקדמונים.</span>

**<span dir="rtl">הגר"א שהיה בעל השכלה רחבה, הכיר את האורובורוס, שהוא
סמל שמקורו כנראה במצרים העתיקה, הנחש (או דרקון... כאן יש לו רגלים) הבולע
את זנבו.</span>**

<img src="media/image1.png"
style="width:2.30208in;height:2.44355in"
alt="https://upload.wikimedia.org/wikipedia/commons/f/fa/Ouroboros.png" />

**<span dir="rtl">הוא יכול לסמל מחזוריות, ואף נצחיות.</span>**

**<span dir="rtl">(ויש כאן גם פרדוקס, מה יהיה כשיבלע את כולו?).</span>**

**<span dir="rtl">העיסוק הגדול בנחש, וההיכרות המעשית והמיתולוגית הגדולה,
מתבטא גם במספר המילים העוסקות בנחשים (במקרא ובמדרשים), ספק ככינויים
לסוגי נחשים, ספק מילים נרדפות לנחש, ספק מפלצות, יצורים דמיוניים דמויי
נחש:</span>**

**<span dir="rtl">נחש, שרף, צפע, צפעוני, שפיפון, פתן, נחש בריח, נחש
עקלתון, ערוד, חברבר.</span>**

**<span dir="rtl">כאמור, מלבד ייצוג הרוע, השטן, התאוות וכו', תפקיד נוסף
לנחש, שהוא, למעשה, תפקידו בפרשה שלנו, ואחר מזה של ספר בראשית. שליח האל
לביצוע חיסולים. גם אצל הנביאים הוא מופיע ככזה.</span>**

"<span dir="rtl">כִּי הִנְנִי מְשַׁלֵּחַ בָּכֶם נְחָשִׁים צִפְעֹנִים אֲשֶׁר אֵין לָהֶם לָחַשׁ וְנִשְּׁכוּ
אֶתְכֶם נְאֻם יְהֹוָה" (ירמיהו ח,יז</span>(.  
"<span dir="rtl">וְאִם יֵחָבְאוּ בְּרֹאשׁ הַכַּרְמֶל מִשָּׁם אֲחַפֵּשׂ וּלְקַחְתִּים וְאִם יִסָּתְרוּ מִנֶּגֶד
עֵינַי בְּקַרְקַע הַיָּם מִשָּׁם אֲצַוֶּה אֶת הַנָּחָשׁ וּנְשָׁכָם" (עמוס ט,ג</span>(.

**<span dir="rtl">ומאוחר יותר במדרשים ...</span>**

"<span dir="rtl">רבי ינאי היה יושב ודורש בפתח עירו, ראה נחש מרתיע ובא,
והיה מרדף לה מן הדין סטרא, והוה חזר מן הדין סטרא, ועוד הוה רדיף לה מן
הדין סטרא, והוה חזר מן דין סטרא, אמר, זה הולך לעשות שליחותו של ה´ מיד
נפלה הברה בעיר, פלוני בן פלוני נשכו נחש ומת" (בראשית רבה י,ז)</span>.

**<span dir="rtl">וסיפור נוסף מרגיע....</span>**

**<span dir="rtl">בבלי, ברכות ל"ג</span>**

<span dir="rtl">תנו רבנן: מעשה במקום אחד שהיה ערוד, והיה מזיק את הבריות.
באו והודיעו לו לרבי חנינא בן דוסא, אמר להם, הראו לי את חורו. הראוהו את
חורו. נתן עקבו על פי החור, יצא ונשכו, ומת אותו ערוד. נטלו על כתפו והביאו
לבית המדרש. אמר להם, ראו בני, <u>אין ערוד ממית אלא החטא ממית</u>.</span>

<span dir="rtl">באותה שעה אמרו אוי לו לאדם שפגע בו ערוד, ואוי לו לערוד
שפגע בו רבי חנינא בן דוסא.</span>

**<span dir="rtl">(אגב, בתנ"ך ערוד הוא סוג של חמור. "מי שילח פרא חופשי
ומוסרות ערוד מי פתח" באיוב ל"ח, אך בלשון חכמים הוא סוג של נחש, שהרי הוא
יוצא מחור באדמה ונושך)</span>**

**<span dir="rtl">בפרשה שלנו, הנחש הוא שליח האל לביצוע גזר דין כנגד
החטא, אבל בו בזמן הוא זה שגם מביא את המרפא. ומכאן נראה שהנחש אינו רק סמל
הרוע, או התלין של אלוהים, אלא גם סמל הרפואה.</span>**

<span dir="rtl">(ז) וַיָּבֹא הָעָם אֶל משֶׁה וַיֹּאמְרוּ חָטָאנוּ כִּי דִבַּרְנוּ בַיהוה וָבָךְ
הִתְפַּלֵּל אֶל יהוה וְיָסֵר מֵעָלֵינוּ אֶת הַנָּחָשׁ וַיִּתְפַּלֵּל משֶׁה בְּעַד הָעָם:</span>

<span dir="rtl">(ח) וַיֹּאמֶר יהוה אֶל משֶׁה עֲשֵׂה לְךָ שָׂרָף וְשִׂים אֹתוֹ עַל נֵס וְהָיָה כָּל
הַנָּשׁוּךְ וְרָאָה אֹתוֹ וָחָי:</span>

<span dir="rtl">(ט) וַיַּעַשׂ משֶׁה נְחַשׁ נְחשֶׁת וַיְשִׂמֵהוּ עַל הַנֵּס וְהָיָה אִם נָשַׁךְ הַנָּחָשׁ אֶת
אִישׁ וְהִבִּיט אֶל נְחַשׁ הַנְּחשֶׁת וָחָי:</span>

**<span dir="rtl">(קודם כל לומדים, ש"נס" בעברית זה לא דגל, אלא המוט של
הדגל...)</span>**

**<span dir="rtl">חז"ל התקשו בעניין נחש הנחושת. אמנם המחזור של חטא –
עונש – תפילה או חזרה בתשובה – סליחה, הוא המחזור המאפיין את התורה וגם
ספרות אחרת בתנ"ך (כמו ספר שופטים), אבל, הצבת דמות מפוסלת של חיה, בניגוד
מוחלט לעשרת הדיברות (בייחוד עם הפירוט בספר 'דברים'), היא בעיה.</span>**

**<span dir="rtl">בספר מלכים יש "הודאה" שהפסל "הפך" עבודה זרה (כמובן, לא
לשם כך נוצר...)</span>**

**<span dir="rtl">ועל המלך חזקיהו מסופר:</span>**

**<span dir="rtl">מלכים ב' י"ח</span>**

<span dir="rtl">(א) וַיְהִי בִּשְׁנַת שָׁלֹשׁ לְהוֹשֵׁעַ בֶּן אֵלָה מֶלֶךְ יִשְׂרָאֵל מָלַךְ חִזְקִיָּה בֶן
אָחָז מֶלֶךְ יְהוּדָה:</span>

<span dir="rtl">(ב) בֶּן עֶשְׂרִים וְחָמֵשׁ שָׁנָה הָיָה בְמַלְכוֹ וְעֶשְׂרִים וָתֵשַׁע שָׁנָה מָלַךְ
בִּירוּשָׁלָם וְשֵׁם אִמּוֹ אֲבִי בַּת זְכַרְיָה:</span>

<span dir="rtl">(ג) וַיַּעַשׂ הַיָּשָׁר בְּעֵינֵי יְדֹוָד כְּכֹל אֲשֶׁר עָשָׂה דָּוִד אָבִיו:</span>

<span dir="rtl">(ד) הוּא הֵסִיר אֶת הַבָּמוֹת וְשִׁבַּר אֶת הַמַּצֵּבֹת וְכָרַת אֶת הָאֲשֵׁרָה וכִּתַּת
נְחַשׁ הַנְּחֹשֶׁת אֲשֶׁר עָשָׂה מֹשֶׁה כִּי עַד הַיָּמִים הָהֵמָּה הָיוּ בְנֵי יִשְׂרָאֵל מְקַטְּרִים לוֹ וַיִּקְרָא לוֹ
נְחֻשְׁתָּן:</span>

<span dir="rtl"></span>

**<span dir="rtl">צריך להתייחס לאינפורמציה של ספר מלכים כאמינה בחלקה
הגדול, לפחות מתקופה זו, בעוד שסיפורי המדבר הם בעיקרם אגדות. לכן, כנראה,
היה קיים פולחן של "נחושתן", אשר פסלו יוחס למשה, וחזקיהו, במאבקו נגד
פולחנים זרים, נאבק בו. סיפור הנחשים במדבר יוחס לפסל זה לפני הריסתו או
אחריה.</span>**

**<span dir="rtl">במשנה בוודאי קשה לחכמים להסכים שפסל בעייתי, מביא מזור
למוכשי נחש.</span>**

**<span dir="rtl">משנה ראש השנה פרק ג'</span>**

<span dir="rtl">כיוצא בדבר אתה אומר, (במדבר כא) עשה לך שרף ושים אתו על
נס, והיה כל הנשוך וראה אתו וחי. וכי נחש ממית, או נחש מחיה? אלא, בזמן
שישראל מסתכלין כלפי מעלה ומשעבדין את לבם לאביהן שבשמים, היו מתרפאים, ואם
לאו, היו נמוקים.</span>

**<span dir="rtl">וזו גישה מעניינת, שלפיה "עובדים" על עמך ישראל. גישה
שמקובלת על הרמב"ם, למשל, בנושא הקורבנות. (הרי אפשר היא לומר להם להסתכל
למעלה...).</span>**

**<span dir="rtl">ילקוט שמעוני, במדבר, כ"א, כבר מסתייג במפורש מפסל הנחש.
אם אתה בסדר סמוך על היושב במרומים, לפחות לגבי העולם הבא.</span>**

<span dir="rtl">והיה כל הנשוך. לא נשוך נחש בלבד אלא כל הנשוך אפילו נשך
פתן ועקרב וחיה רעה וכלב. ויעש משה נחש נחשת וגו' זרקו לאויר ועמד. ימחה
שמם של אפיקורסין שהן אומרים אין תחית המתים, הרי צורת נחש שהוא ממית, עשה
בו המקום חיים, תחית המתים עאכ"ו. חזקיהו קרא לו נחשתן נחושתים. <u>כל
שהנחש נושך ממית בעולם הזה ויש לו חיים לעוה"ב, והמקטיר לזה, לוקה בעולם
הזה ואין לו חיים לעוה"ב,</u> מוטב שיכתת ויהא חיים לעולם הבא.</span>

**<span dir="rtl">הפער בין פסל הנחש שבפרשה, שמציל נפשות אם מסתכלים בו,
לאמונות של ילקוט שמעוני, שאמונה בפסל גורמת לאיבוד חיי עולם הבא.</span>**

**<span dir="rtl">(אוסף מדרשים מאוחר מאוד, המאה ה 13, כנראה פרנקפורט, אך
מכיל מדרשים קדומים יותר ופחות).</span>**

**<span dir="rtl">העיסוק בנחש כמקור לחרדות מצד אחד, וכסמל לבריאות מצד
שני, אינו ישראלי, אלא מצוי אצל עמים רבים (אולי כל העמים?) מימים
קדומים.</span>**

**<span dir="rtl">אלים רבים הם דמויי חיות, או חציים חיה חציים אדם, ובין
החיות הנפוצות לתפקיד מכובד זה, הנחש.</span>**

<img src="media/image2.jpeg"
style="width:5.19792in;height:3.13542in" alt="Apep 1.jpg" />

**<span dir="rtl">הנחש הרע במיתולוגיה המצרית.</span>**

**<span dir="rtl">הוודג'את, נראה כנחש קוברה, והוא סמל אלה מצרית שבתקופה
מסוימת הייתה אלת מצרים התחתונה (כלומר איזור הדלתא)</span>**

<img src="media/image3.jpeg"
style="width:2.13542in;height:2.96984in"
alt="https://upload.wikimedia.org/wikipedia/commons/thumb/2/2c/Hatshepsut_temple8.JPG/800px-Hatshepsut_temple8.JPG" />

<span dir="rtl">התבליט ממקדש חתשפסות.</span>

<img src="media/image4.jpeg"
style="width:3.125in;height:2.79167in"
alt="https://upload.wikimedia.org/wikipedia/commons/e/e3/Ningizzida.jpg" />

**<span dir="rtl">זוג הנחשים במיתולוגיה השומרית קשורים לאלת
הפריון</span> NINGIZZIDA <span dir="rtl">בערך 2000 לפנה"ס. זו נחשים כזה
מופיע במיתולוגיה היוונית כמטה האל הרמס.</span>**

**<span dir="rtl">הבלאואר, יצור מיתולוגי רומני. מפלצת דמוית נחש עם
רגליים</span>**

<img src="media/image5.jpeg"
style="width:2.81649in;height:2.25in" alt="Balaur Brasov 1.jpg" />

**<span dir="rtl">למעשה, בקושי ניתן לראות בו נחש....</span>**

**<span dir="rtl">יורמנגנד הוא נחש ענק (היכול ללפף את כדור הארץ ולכן
מחזיק אותו, זכרו את נחש העקלתון בפירוש הגר"א...). והוא במיתולוגיה
הנורדית (הסקנדינבית). אויבו הוא אל הרעם ת'ור, ויש עימותים ביניהם. בציור
משנת 1788 מאת הנרי פוסלי, ת'ור, שהוא הטוב בין השניים (הנחש בדרך כלל
רע...) הורג אותו. במיתוס הם מתים שניהם בקרב.</span>**

<img src="media/image6.jpeg"
style="width:2.53125in;height:3.57512in"
alt="https://upload.wikimedia.org/wikipedia/commons/thumb/7/74/Johann_Heinrich_F%C3%BCssli_011.jpg/800px-Johann_Heinrich_F%C3%BCssli_011.jpg" />

Henry Fuseli (1741–1825) <span dir="rtl">צייר בריטי ממוצא
שוויצרי.</span>

**<span dir="rtl">ובמיתולוגיה הסלאבית קיים אל השמש או אל האש, שנקרא
סבארוג</span> Сварог<span dir="rtl">.</span>**

**<span dir="rtl">מתואר כנחש אש, לפעמים עם כנפיים. בכלל במיתולוגיות
מקובל להוסיף לנחש כנפיים לפעמים. כך גם השרפים, בחזון ישעיהו שזכו בשש
כנפיים לאחד. והרי שרף מקביל לנחש (הַמּוֹלִיכֲךָ בַּמִּדְבָּר הַגָּדֹל וְהַנּוֹרָא נָחָשׁ שָׂרָף
וְעַקְרָב וְצִמָּאוֹן אֲשֶׁר אֵין מים – דברים ח'). אצל ישעיהו הוא קשור בנחש, אך
מעופף:</span>**

**<span dir="rtl">כִּי מִשֹּׁרֶשׁ נָחָשׁ יֵצֵא צֶפַע וּפִרְיוֹ שָׂרָף מְעוֹפֵף: (פרק י"ד). ונבין
איך שנבין...</span>**

**<span dir="rtl">ואיך אפשר לשכוח את מדוזה (ממשפחת הגורגונות), מפלצת
במיתולוגיה היוונית, שפרסאוס הצליח לחסלה. כל המסתכל בפניה של מדוזה הופך
לאבן, ואם זה לא מספיק, במקום שער, ראשה מלא בנחשים חיים.</span>**

<img src="media/image7.jpeg"
style="width:2.875in;height:2.93268in"
alt="https://upload.wikimedia.org/wikipedia/commons/thumb/d/d3/Medusa_by_Carvaggio.jpg/800px-Medusa_by_Carvaggio.jpg" />

**<span dir="rtl">לא כדאי להביט....</span>**

**<span dir="rtl">ואם אנו לא מתפעלים מספיק מהמדוזה, הרי היא ממשפחה טובה
של מפלצות. אחותה אכידנה</span> Echidna <span dir="rtl">היא חצי אשה יפה,
והחצי התחתון נחש.</span>**

<img src="media/image8.jpeg"
style="width:2.80208in;height:1.875in" alt="תוצאת תמונה עבור אכידנה" />

**<span dir="rtl">(זה נראה כפסל מתקופה מאוחרת, כנראה אין פסלים שלה
מהתקופה היוונית הקלאסית ממש).</span>**

**<span dir="rtl">הרחק הרחק באמריקה הטרום קולוביאנית, נמצא יצור דומה
מאוד לאכידנה. במיתולוגיה של המאיה (תרבות מרכז אמריקאית בימי
הבינים)</span>**

**<span dir="rtl">אל הברק הוא בעל רגל נחש (אמנם רגל אחת
בלבד...)</span>**

<img src="media/image9.jpeg"
style="width:4.17708in;height:3.34375in"
alt="https://upload.wikimedia.org/wikipedia/commons/2/2c/God_K_K%27awiil.jpg" />

<span dir="rtl">וגם הודו מלאה פולחני נחשים...</span>

**<span dir="rtl">ובמציאות...</span>**

**<span dir="rtl">הנחש הגדול ביותר שנמצא עד כה (נמצאו מאובני נחשים
גדולים יותר)</span>**

<img src="media/image10.jpeg"
style="width:3.6148in;height:2.70833in"
alt="תוצאת תמונה עבור הנחש הגדול בהיסטוריה" />

**<span dir="rtl">בחלק מהמיתולוגיות (המצרית למשל) הוא מסמל את הרוע הנלחם
באל הטוב, וכך גם נכנס לספר בראשית.</span>**

**<span dir="rtl">אך הוא מסמל גם את הנצחיות, בעיקר בצורת נחש המחזיק בפיו
את זנבו ויוצר מעגל. הוא מסמל את ההתחדשות, בעיקר, כנראה, בגלל השלת עורו
וחידושו, נחש בעל כנפיים (במיתולוגיה התנ"כית נקרא שרף) מסמל את שליח האלים
גם במיתולוגיה השומרית וגם במיתולוגיה היוונית (הרמס), ולבסוף, הוא מסמל את
הרפואה. למעשה, אין הסבר ברור לסיבה לכך.</span>**

**<span dir="rtl">הנה אל הרפואה היווני, אסקלפיוס:</span>**

<img src="media/image11.gif"
style="width:2.65625in;height:5.10417in"
alt="תוצאת תמונה עבור תמונות של אסקלפיוס" />

**<span dir="rtl">הנחש כסמל הרפואה מופיע לראשונה במיתולוגיה היוונית,
כמלופף על המטה של אסקלפיוס אל הרפואה, וסמל זה משמש אותנו עד
היום.</span>**

<span dir="rtl">ככל הידוע זה הנחש על מטה אסקפליוס, ונחשים כאלה (לא
ארסיים) היו מתרוצצים במקדשי אל הרפואה, האסקלפאונים.</span>

<span dir="rtl">לא נמצא בישראל.</span>

<img src="media/image12.jpeg"
style="width:4.08381in;height:2.39583in"
alt="The real Aesculapian Snake ( Zamenis longissimus ), a harmless species found in Europe that was lived in the Asclepeion temples and was often used as part of the healing ceremonies.&amp;nbsp;Photo by Felix Reimann from the Wikimedia Commons .&amp;nbsp;" />

<span dir="rtl">הנחשים במיתולוגיה היוונית, שהיא, אולי, במקביל לתנ"ך,
המשפיעה ביותר על תרבות המערב, מופיעים גם אצל האל השליח הרמס.</span>

<span dir="rtl">שם מופיעים שני נחשים יחד, אולי בהשפעת סמל שומרי.</span>

<img src="media/image13.jpeg"
style="width:3.11458in;height:3.70833in"
alt="https://upload.wikimedia.org/wikipedia/commons/d/d2/Caduceus_large.jpg" />

<span dir="rtl">זה מטהו של הרמס, שליח האלים היווני. הוא נקרא בשפות
האירופאיות קדוקאוס (</span>caduceus<span dir="rtl">)</span>

<span dir="rtl">כמובן, שיש חשיבות לכנפיים אצל אל שליח, כמו הרמס.</span>

<span dir="rtl">בכל זאת נמצא מטה הרמס עתיק בסיציליה, בצורה אחרת:</span>

<img src="media/image14.jpeg"
style="width:1.25053in;height:5.20925in"
alt="https://upload.wikimedia.org/wikipedia/commons/thumb/8/8a/Longane%2C_Sicily.JPG/320px-Longane%2C_Sicily.JPG" />

<span dir="rtl">נחש הנחושת אשר עשה משה, מתואר כמטה אסקלפיוס. האם יש קשר
אמיתי בין הדברים? איננו יודעים. אך, ללא ספק, ההקשר דומה – רפואה.</span>

<img src="media/image15.jpeg"
style="width:1.65123in;height:1.47917in"
alt="תוצאת תמונה עבור סמלי רפואה" />

<img src="media/image16.png"
style="width:2.08333in;height:1.13542in"
alt="תוצאת תמונה עבור סמלי רפואה" />

<img src="media/image17.png"
style="width:1.59452in;height:1.0625in" alt="Flag of WHO.svg" />

<span dir="rtl">ארגון הבריאות העולמי</span>

<span dir="rtl">ובכל זאת....</span>

<img src="media/image18.gif"
style="width:1.875in;height:1.875in"
alt="https://upload.wikimedia.org/wikipedia/commons/0/09/US_Army_Medical_Corps_Branch_Plaque.gif" />

<span dir="rtl">סמל חיל הרפואה האמריקאי מ 1902</span>

<span dir="rtl">השימוש של הקדוקואס כסמל הקשור ברפואה, נכנס בעיקר בארה"ב,
ובדרך כלל מקובל מטה אסקפליוס למטרה זו. השימוש בקדוקואס כסמל רפואי נכנס
בטעות. נחש זה נחש....</span>

<span dir="rtl">במאמר על נושא הקדוקואס ב</span>

[US National Library of Medicine](https://www.nlm.nih.gov/)  
[National Institutes of Health](https://www.nih.gov/)

<span dir="rtl">נכתב שבארה"ב, 62% מהחברות המקצועיות העוסקות ברפואה
משתמשות בסמל של מטה אסקפליוס, ו 37% בקדוקאוס, אולם הארגונים המסחריים
מעדיפים דווקא את הקדוקאוס (76%). גם שגיאות עושות היסטוריה....</span>

**<span dir="rtl">במאמר שמופיע ב:</span>**

<https://www.snakebitefoundation.org/symbolism>

**<span dir="rtl">מוסבר הקשר של אסקלפיוס לנחש, על ידי סיפור שלפיו
אסקלפיוס הרג נחש, ועקב אחרי נחש שני שמחייה את הראשון על ידי עשב שהביא.
אסקלפיוס משתמש בעשב זה להחיות אדם.</span>**

**<span dir="rtl">בסיפור אחר אסקלפיוס לומד את סודות הרפואה מלחישת נחש
לאזנו.</span>**

**<span dir="rtl">במשך שנים רבות היו מקדשים רבים לאל זה שנקראו אסקלפיון,
ושם חיו נחשים אמיתיים כמו בתמונה לעיל, שאינם ארסיים.</span>**

**<span dir="rtl">מעניין שהאגדה הראשונה על "העשב המחייה מתים" נמצאת גם
במקורותינו, אבל בתקופה מאוחרת יחסית, וכבר לא על נחשים.</span>**

**<span dir="rtl">ויקרא רבה כ"ב ד' (המדרש נערך במאה החמישית, השישית או
השביעית)</span>**

**<span dir="rtl">תרגום מארמית לעברית:</span>**

<span dir="rtl">מעשה היה באיש אחד שהיה עולה מבבל, ישב לנפוש בדרך וראה
שני ציפורין רבות ביניהן ואחת הרגה את השניה. הלכה זאת שהרגה והביאה עשב
ונתנה עליה והחייתה את הציפור המתה. אמר טוב לי שאקח מן העשב ואחייה בו
מתים של ארץ ישראל. כשרץ ועלה ראה שועל אחד מת מושלך בדרך, אמר טוב לי
שאנסה בזה השועל ונתן עליו והחיה אותו. ועלה עד שהגיע לסולמי צור כיון
שהגיע לסולמי צור ראה ארי אחד מת ומושלך בדרך, אמר טוב לי שאנסה בזה הארי,
ונתן עליו מן העשב וחיה הארי וקם ואכל אותו. וזה מה שאומרים הבריות: טוב
לרע עשית - רע עשית, טוב לרע לא תעשה ורע לא יבוא עליך</span>.

**<span dir="rtl">ולסיום, שוב חכמינו השלומיאלים בשאלות מדעיות, ובכל זאת
עוסקים בהן...</span>**

**<span dir="rtl">ילקוט שמעוני על בראשית פרק ג'</span>**

<span dir="rtl">תני: בהמה גסה טהורה יולדת לט' חדשים, בהמה גסה טמאה יולדת
לי"ב חדשים. בהמה דקה טהורה יולדת לה' חדשים, הכלב לנ' יום, החתול לנ"ב,
החזיר לס' יום, הנמיה לע' יום, השועל לו' חדשים, ושאר כל השרצים לו' חדשים.
הארי והדוב והנמר והפיל והקוף והקפוד לג' שנים, והנחש לז' שנים
.....</span>

**<span dir="rtl">ועכשיו, שימו לב, המדענים הגויים עושים ניסוי, החכמים
שלנו יודעים משכלם...</span>**

**<span dir="rtl">אמפיריציזם מול רציונליזם.</span>**

<span dir="rtl">פילוסוף אחד בקש לידע, נחש לכמה מוליד. כיון שראה אותן
עסוקים זה עם זה, נטלן, ונתנן בחבית, והיה מספיק להן מזונות עד
שילדו.</span>

<span dir="rtl">כיון שעלו הזקנים לרומי, ראה את רבן גמליאל. א"ל לכמה הנחש
מוליד? ולא יכול להשיבו. נתכרכמו פניו. פגע בו רבי יהושע. א"ל למה פניך
חולניות? א"ל שאלה אחת נשאלתי ולא יכולתי להשיבה. א"ל מה היא? א"ל לכמה
הנחש מוליד. א"ל לז' שנים. א"ל מנין?</span>

<span dir="rtl">א"ל הכלב חיה טמאה מוליד לנ' יום, ובהמה טמאה יולדת לי"ב
חדש.</span>

<span dir="rtl">וכתיב ארור אתה מכל הבהמה ומכל חית השדה. כשם שהבהמה ארורה
מן החיה שבעה, כך נחש ארור מן בהמה שבעה.</span>

<span dir="rtl">כמפני רמשא סלק **\[לפנות ערב עלה\]** ואמר להם. התחיל
**\[הפילוסוף\]** להטיח ראשו בכותל. אמר: כל מה שעמלתי ויגעתי ז' שנים בא
זה והושיטו לי בקנה אחד:</span>
